# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:50.275862
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選金詩卷二十三
<pb:KR4h0143_WYG_104-1a>¶
　欽定四庫全書¶
御選金詩巻二十三¶
　　七言絶句五¶
　　　王予可¶
　　　　宫詞¶
　水曲朱門漪漾漫一簾花雨月波寒金閨背襯鴛鴦冷¶
　春困秋千立畫干¶
　　　　南園湖石¶
<pb:KR4h0143_WYG_104-1b>¶
　翠雀銜雲墮翠蕪砥峰倒影卧平湖飛花不到穿簾月¶
　髙倚晴天一劒孤¶
　　　　馴鶴圖(張伯玉家畫幀宫人徐行以手整釵一/鶴後隨謂之馴鶴圖伯玉請賦詩欽叔)¶
　　　　(常苦其作詩多不用/韻限以釵來苔三字)¶
　寢處妝鉛未捲釵孤雲花帶月邊來六宫簾幕金鸞冷¶
　露濕晨煙啄翠苔¶
　　　　雜詩¶
　白露沙灘浸緑湄小舟艤岸尚依稀山回屏曲江連樹¶
<pb:KR4h0143_WYG_104-2a>¶
春鎖人家深處歸¶
　　　宫體二首¶
紅葉鋪霜撼御階繡蓮塵蹴襯羅鞋袖沾鶯翅調簧語¶
墮却銜翹入鬢釵¶
驕馬金籠藉草歸翠鸞屏曲染紅霏凭䦨山色春風裏¶
喚得鶯兒燕子飛¶
　　　夢梅¶
經開璈几虚雲鎖盃捲江山枕島樓却憶西巖舊宫殿¶
<pb:KR4h0143_WYG_104-2b>¶
半塘星斗下瀛洲¶
　　宋可¶
　　　過洛陽¶
西來東去洛陽城千尺浮圖了送迎十日酒旗歌板地¶
白頭孤客可憐生¶
　　張澄¶
　　　輥馬圖¶
飛塹乗城力亦優不應伏櫪便垂頭而今世上無良樂¶
<pb:KR4h0143_WYG_104-3a>¶
兀兀黄塵輥得休¶
　　侯冊¶
　　　寒食¶
交遊零落葉辭柯嵗月崢嶸馬注坡燕子不來寒食過¶
滿城風雨落紅多¶
　　　昨朝¶
昨朝已作春歸辭今日還成送客詩客子春光俱不見¶
落花寂寂閉門時¶
<pb:KR4h0143_WYG_104-3b>¶
　　　楚宫¶
離宫樓閣與天通暮雨朝雲入夢中回首舊時歌舞地¶
女蘿山鬼泣秋風¶
　　王元粹¶
　　　經廢宅¶
誰家住宅北山隈亂後逋人尚未回惆悵門前是官道¶
臨風一樹杏花開¶
　　　襄陽七絶句¶
<pb:KR4h0143_WYG_104-4a>¶
江雨初晴江漲發涼風吹水波浪開日暮津頭聞打鼓¶
越商巴賈卸船來¶
街頭魚米近頗貴縮項長腰最可珍江東蓴鱸亦何好¶
能令張翰稱達人¶
近值喪亂棄中原南來亦復著南冠吾家舊井峴山畔¶
野老謾作北人看¶
襄陽城府自古雄千甍萬瓦當晴空短衣少年何處客¶
相邀一醉楚樓中¶
<pb:KR4h0143_WYG_104-4b>¶
城東大堤堤上頭何處女郎同出遊紫盖留連不歸去¶
唱歌日暮傍汀洲¶
江上小兒誇善沒一日入水知幾回汝曹未有機心在¶
縁底鷗鳥不飛來¶
歎息耆舊不復見欲問土風誰為陳羊公遺碑武侯廟¶
江邊酒家說向人¶
　　　醉後¶
雲自無依鶴自孤此生誰信有窮途干戈二十年來客¶
<pb:KR4h0143_WYG_104-5a>¶
留得殘骸傍酒壚¶
　　　東樓雨中七詩¶
水邊人去燕爭泥風動緑荷香滿溪髙樹繞樓遮望眼¶
獨看山色過牆西¶
倚樓人看水東流橋上行人却望樓零落故宫無覓處¶
蕭蕭禾黍滿城秋¶
多年蒼柏拂簷枝燕子飛來語向誰枕簟不妨留客住¶
滿樓風雨下簾時¶
<pb:KR4h0143_WYG_104-5b>¶
雨入溪樓不見山雨晴依舊數峰閒韋郎詩句王維畫¶
好在幽人指顧間¶
庭中野蔓走青蛇窻外萱葵亂彩霞雲漏斜陽雷漸逺¶
東邊飛雨到瓊華¶
好風吹袖覺涼生雨後東溪水面平無數荷蓮看正好¶
却嫌波底亂蛙鳴¶
溝水清泠樹影圓下樓閒步上樓眠夜來夢裏驚風雨¶
元是松聲到枕邊¶
<pb:KR4h0143_WYG_104-6a>¶
　　王欝¶
　　　楊翟贈李司户國瑞¶
洛陽賞盡牡丹春寂寞鈞臺對夕曛手折幽蘭贈行子¶
多情惟有李參軍¶
　　　飲宻國公諸子家¶
宣平坊裏榆林巷便是臨淄公子家寂寞畫堂豪貴少¶
時容詞客醉琵琶¶
　　馮延登¶
<pb:KR4h0143_WYG_104-6b>¶
　　　元日隆安道中¶
山岡重複三竿日溪路縈迴一席天老境飄零情更惡¶
又從馬上得新年¶
　　　八月十四日宿官塔下院¶
野僧引客看修竹拄杖入林驚暝禽一道細泉鳴蘚磴¶
恍如閒聽穎師琴¶
喬松修竹翠交隂涼月玲瓏地布金老嬾無詩酬節物¶
夜涼閒聽候蟲吟¶
<pb:KR4h0143_WYG_104-7a>¶
　　　洮石硯¶
鸚鵡洲前抱石歸琢來猶自帶清輝芸窓盡日無人到¶
坐看𤣥雲吐翠微¶
　　李俊民¶
　　　卜居¶
東隣西舍兩三家簌簌牆頭落棗花慚愧畫梁雙燕子¶
笑人今日又天涯¶
　　　新樣團茶¶
<pb:KR4h0143_WYG_104-7b>¶
春風傾倒在靈芽纔到江南百草花未試人間小團月¶
異香先入玉川家¶
　　　和籌堂途中即事三首(録一首/)¶
晚風吹雨過山堂燈火新涼好對床却被荒鷄笑人懶¶
一聲催起著鞭忙¶
　　　䟦竇子温江山圖¶
淼淼澄江欲拍天參差煙樹老江邊舉頭不見長安日¶
一棹秋風載酒船¶
<pb:KR4h0143_WYG_104-8a>¶
　　　過雲臺¶
夜半風吹霽色開曉乗殘月過雲臺連山斷處瞰平野¶
一線黄流掌上來¶
　　　濟源龍潭¶
塵世悠悠不識真一潭春碧養潛鱗可憐無故驚雷起¶
誤却山前失筯人¶
　　　雨後¶
春空靄靄暮雲低飛過山前雨一犁明日却尋歸去路¶
<pb:KR4h0143_WYG_104-8b>¶
馬蹄猶踏落花泥¶
　　　阻風¶
東風作惡幾時休况值春光欲盡頭誰謂閒人無箇事¶
一年長是為花愁¶
　　　許司諫醉吟圖¶
席地風光引興來不辭白髮被春催眼前有句貪拈掇¶
閒却梨花樹下杯¶
　　　秋江斷雁圖¶
<pb:KR4h0143_WYG_104-9a>¶
不堪愁裏見秋光江北江南木葉黄誰信朔風猶跋扈¶
天涯吹斷弟兄行¶
　　　陽闗圖¶
一杯送别古陽闗闗外千重萬疊山試問青青渭城栁¶
不知眼見幾人還¶
　　　千里江山圖¶
筆下江山取意成一峰未盡一峰生憑誰試向行人問¶
水郭煙邨第幾程¶
<pb:KR4h0143_WYG_104-9b>¶
　　　不寐¶
露下中庭鶴睡驚娟娟缺月照窻明夜深讀罷床頭易¶
紙帳梅花夢不成¶
　　　雪後送寳泉之碧落¶
酒面輕風不作寒天花散落滿人間殷勤行脚休辭逺¶
出得城門是雪山¶
　　　答籌堂(寄詩有青燈佳話正當時之句/見其戀戀之至也用來韻荅)¶
秋涼急急授衣遲便是霜林葉落時夜聽寒砧動離思¶
<pb:KR4h0143_WYG_104-10a>¶
恨無針線小蠻知¶
　　　和王成之梅韻¶
朝來一雪幕晴沙行到前邨始見花驛使便將春色去¶
暗香今夜落誰家¶
　　　下太行¶
山中日日伴雲閒不見閒雲只見山君去試從山下望¶
青山却在白雲間¶
　　　狂風¶
<pb:KR4h0143_WYG_104-10b>¶
春光著物酒加濃白白紅紅眼界中又是一塲蝴蝶夢¶
能禁幾度落花風¶
　　　溪竹¶
﨑嶇一徑逐溪斜汎汎溪流帶落花為問風前雙燕子¶
銜泥飛去入誰家¶
　　　留别¶
耳畔頻頻杜宇聲馬頭山色翠相迎一杯不盡留連意¶
送客風來便好行¶
<pb:KR4h0143_WYG_104-11a>¶
　　　送毋受益之洛陽¶
有心待種洛陽田早趂西風送客船借問梅花堂上月¶
不知别後幾回圓¶
　　　栁¶
一年春色到溪頭展盡眉間幾㸃愁纔得東君暫時意¶
笑他張緒不風流¶
　　　野菊¶
風露叢中取次芳愁邊過却幾重陽秋光到處都無主¶
<pb:KR4h0143_WYG_104-11b>¶
不是閒花不肯香¶
　　　老杜醉歸圖¶
花下騎驢不踏泥花間醉後復何之殷勤驥子扶歸去¶
明日重來别有詩¶
　　　元夜與泰禪師洛陽觀燈¶
行歌聲裏落梅風爍爍華燈萬盞紅何似吾師方寸地¶
一輪明月小參中¶
　　　東山道中¶
<pb:KR4h0143_WYG_104-12a>¶
採徧山城草木芽百年老樹盡枯查眼前多少閒田地¶
雨後春畊有幾家¶
　　　十七日送行¶
匆匆又别故園春花落猶隨馬後塵相對離筵莫惆悵¶
送行人是欲行人¶
　　　寄别¶
馬蹄踏破亂山青送客風回酒半醒歸客莫將雲外指¶
大都一十五長亭¶
<pb:KR4h0143_WYG_104-12b>¶
　　　孟浩然圖¶
却因明主放還山破帽騎驢骨相寒詩句眼前吟不盡¶
北風吹雪滿長安¶
　　　夜夢月下與數仙子酌酒仍各賦詩¶
天風一掃暮雲開收拾羣仙共酒杯但指今宵是新月¶
不知曾照古人來¶
　　　和平太行路韻¶
鑿開險阻若天成暫使時間眼界平却羨長安西去路¶
<pb:KR4h0143_WYG_104-13a>¶
青山不管送人行¶
　　　和君瑞月下聞砧¶
夜涼枕上夢頻驚有底秋天不肯明老眼近來閒淚少¶
那禁月下𢷬衣聲¶
　　　香梅二首(郵妓之小字匠手有詩/邊仲寧索和因用其韻)¶
被誰說破夢中梅應有羅浮倒挂來秪為怕愁貪睡後¶
返魂纔向北枝開¶
一枝瀟灑隴頭香分付新愁竹葉觴紙帳不須尋短夢¶
<pb:KR4h0143_WYG_104-13b>¶
天涯倦客已無腸¶
　　　王廷秀悠然軒¶
小軒開後快雙明峭拔南山立翠屏好是晚來新雨過¶
白雲堆裏露尖青¶
　　　留别¶
主人把酒再三留送客風髙勢未休更聽愁眉歌一曲¶
尊前腸斷小温柔¶
　　　周昉内人圖四首¶
<pb:KR4h0143_WYG_104-14a>¶
　　　　倦繡¶
心情猶在未收時却顧花間影漸移不道春來添幾線¶
日長只與睡相宜¶
　　　　𢷬衣¶
一夕秋風雁過聲鐵衣辛苦向邊城將軍不用和戎計¶
雙杵休辭月下鳴¶
　　　　按樂¶
倚風無力見温柔初下喧天羯皷樓猶向花隂理新曲¶
<pb:KR4h0143_WYG_104-14b>¶
君王不惜錦纒頭¶
　　　　覽鏡¶
不教朱粉汙天真長對菱花顧影頻便把蛾眉掃來淡¶
尚嫌不似虢夫人¶
　　　寒食戲書¶
驀見花間㺯藥回同心髻綰緑雲堆多情更有牆東月¶
送得秋千影過來¶
　　　漢髙廟(在襄陽縣/西南鐘山)¶
<pb:KR4h0143_WYG_104-15a>¶
垓下未聞歌散楚澤中巳見哭亡秦乾坤到底歸真主¶
愁殺鴻門碎斗人¶
　　　宋玉宅(在宜/城縣)¶
離騷經裏見文章水緑山青是楚鄉往事一塲巫峽夢¶
秋風揺落在東牆¶
　　　闗將軍廟(在襄陽南九/里鳯林闗)¶
鼎足相吞勢未分誰能傾蓋得將軍曹吳不是中原手¶
天下英雄有使君¶
<pb:KR4h0143_WYG_104-15b>¶
　　　劉表祠(祠前有墓在/府城東門内)¶
天運端能卧可收江山形勢數荆州當時若聽韓嵩策¶
那得曹瞞享士牛(曹操與袁紹相持於官渡韓嵩說表/起乗其弊表不從操征表表之子琮)¶
(竟以荆/州降)¶
　　　遊青蓮分韻得春字(并序/)¶
　　已亥暮春十有八日劉巨川濟之瀛漢臣王特升¶
　　用亨郭甫仲山姚昇子昂史顯忠遂良同遊福嚴¶
　　禪院與巨川彦廣二山主道舊兵革之餘不勝感¶
<pb:KR4h0143_WYG_104-16a>¶
　　歎仍以春山多勝事為韻賦詩以紀其來¶
四面山圍故故青茶煙榻畔坐忘身與師貪論安心法¶
門外飛花送却春¶
　　　水簾¶
倒傾蛟室㵼瓊瑰孤落空巖雪浪堆巻地封姨收不起¶
素娥垂下玉鈎來¶
　　　碧落途中遇雪¶
出郭山行十里餘據鞍擁鼻一臞儒飛花落在吟肩上¶
<pb:KR4h0143_WYG_104-16b>¶
便是藍闗遇雪圖¶
　　　大陽值雪¶
掃地隂雲撥不開北風吹落豆稭灰相逢父老應相笑¶
直待山頭白後來¶
　　　鳳林(孟浩然故居在/襄陽縣南十里)¶
天寳詩人去却回果曾北闕上書來若為耆舊無新語¶
明主何嘗棄不才¶
　　　杜甫故里(杜易簡預之逺裔有從弟曰審言生/子閒閒生甫世居襄陽至甫徙家鞏)¶
<pb:KR4h0143_WYG_104-17a>¶
　　　(縣/)¶
不知故隱幾時離天寳年間處處詩過客不須尋世譜¶
萬山山下看沈碑(杜詩吾家碑不昧王氏井依/然注杜預沈碑峴山之下)¶
　　元好問¶
　　　論詩三十首(丁丑嵗/三卿作)¶
漢謡魏什久紛紜正體無人與細論誰是詩中䟽鑿手¶
暫教涇渭各清渾¶
曹劉坐嘯虎生風四海無人角兩雄可惜并州劉越石¶
<pb:KR4h0143_WYG_104-17b>¶
不教横槊建安中¶
鄴下風流在晉多壯懷猶見缺壺歌風雲若悵張華少¶
温李新聲奈爾何(鍾嶸評張華詩恨其/兒女情多風雲氣少)¶
一語天然萬古新豪華落盡見真淳北窻白日羲皇上¶
未害淵明是晉人(栁子厚唐之謝靈運/陶淵明晉之白樂天)¶
縱横詩筆見髙情何物能澆磈磊平老阮不狂誰㑹得¶
出門一笑大江横¶
心畫心聲總失真文章寧復見為人髙情千古閒居賦¶
<pb:KR4h0143_WYG_104-18a>¶
爭信安仁拜路塵¶
慷慨歌謡絶不傳穹廬一曲本天然中州萬古英雄氣¶
也到隂山敕勒川¶
沈宋横馳翰墨塲風流初不廢齊梁論功若凖平吳例¶
合著黄金鑄子昂¶
鬬靡誇多費覽觀陸文猶恨冗於潘心聲只要傳心了¶
布穀瀾翻可是難(陸蕪而潘靜/語見世說)¶
排比鋪張特一途籓籬如此亦區區少陵自有連城璧¶
<pb:KR4h0143_WYG_104-18b>¶
爭奈微之識珷玞(事見元稹/子美墓誌)¶
眼處心生句自神暗中摸索總非真畫圖臨出秦川景¶
親到長安有幾人¶
望帝春心托杜鵑佳人錦瑟怨華年詩家總愛西崐好¶
獨恨無人作鄭箋¶
萬古文章有坦途縱横誰似玉川盧真書不入今人眼¶
而輩從教鬼畫符¶
出處殊塗聽所安山林何得賤衣冠華歆一擲金隨重¶
<pb:KR4h0143_WYG_104-19a>¶
大是渠儂被眼謾¶
筆底銀河落九天何曾憔悴飯山前世間東抹西塗手¶
枉著書生待魯連¶
切切秋蟲萬古情燈前山鬼淚縱横鑑湖春好無人賦¶
夾岸桃花錦浪生¶
切響浮聲發巧深研磨雖苦果何心浪翁水樂無宫徵¶
自是雲山韶濩音(水樂次山事又其欵乃曲云停橈/靜聽曲中意好似雲山韶濩音)¶
東野窮愁死不休髙天厚地一詩囚江山萬古湖陽筆¶
<pb:KR4h0143_WYG_104-19b>¶
合在元龍百尺樓¶
萬古幽人在澗阿百年孤憤竟如何無人說與天隨子¶
春草輸贏校幾多(天隨子詩無多藥草在南榮合有新/苗次第生椎子不知名品上恐隨春)¶
(草鬬/輸贏)¶
謝客風容映古今發源誰似栁州深朱弦一拂遺音在¶
却是當年寂寞心¶
窘步相仍死不前唱酬無復見前賢縱横正有凌雲筆¶
俯仰隨人亦可憐¶
<pb:KR4h0143_WYG_104-20a>¶
竒外無竒更出竒一波纔動萬波隨只知詩到蘇黄盡¶
滄海横流却是誰¶
曲學虚荒小說欺俳諧怒罵豈宜時今人合笑古人拙¶
除却雅言都不知¶
有情芍藥含春淚無力薔薇卧晚枝拈出退之山石句¶
始知渠是女郎詩¶
亂後𤣥都失故基看花詩在只堪悲劉郎也是人間客¶
枉向春風怨兔葵¶
<pb:KR4h0143_WYG_104-20b>¶
金入洪爐不厭頻精真那計受纎塵蘇門果有忠臣在¶
肯放坡詩百態新¶
百年纔覺古風迴元祐諸人次第來諱學金陵猶有說¶
竟將何罪廢歐梅¶
古雅難將子美親精純全失義山真論詩寧下涪翁拜¶
未作江西社裏人¶
池塘春草謝家春萬古千秋五字新傳語閉門陳正字¶
可憐無補費精神¶
<pb:KR4h0143_WYG_104-21a>¶
撼樹蚍蜉自覺狂書生技癢愛論量老來留得詩千首¶
却被何人較短長¶
　　　西園¶
百草千花雨氣新今朝陌上有遊塵皇州春色濃於酒¶
醉殺西園歌舞人¶
　　　鴛鴦扇頭¶
雙宿雙飛百自繇人間無物比風流若教解語終須問¶
有底愁來也白頭¶
<pb:KR4h0143_WYG_104-21b>¶
　　　杏花雜詩¶
杏花牆外一枝横半面宫妝出曉晴看盡春風不回首¶
寳兒元自太憨生¶
露華浥浥汎晴光睡足東風倚緑窻試遣紅妝映銀燭¶
湘桃爭合伴仙郎¶
嫋嫋纎條映酒船緑嬌紅小不勝憐長年自笑情縁在¶
猶要春風慰眼前¶
暖日園林可散愁每逢花處儘遲留青旗知是誰家酒¶
<pb:KR4h0143_WYG_104-22a>¶
一片春風出樹頭¶
紛紛紅紫不勝稠爭得春光競出頭却是梨花髙一著¶
隨宜梳洗儘風流¶
露浥清華粉自添隔溪遥見玉簾苫眼看桃李飄零盡¶
更揀繁枝插帽簷¶
小橋南北夢幽尋殘醉瞢騰不易禁一樹杏花春寂寞¶
惡風吹折五更心¶
西山漠漠有無中幾日園林幾樹紅燕子銜將春色去¶
<pb:KR4h0143_WYG_104-22b>¶
錯教人恨五更風¶
屈指殘春有别期春風爭忍片紅飛若為釀得千日酒¶
醉著東君不放歸¶
楚客離魂不易招野春平碧水迢迢垂楊也被多情惱¶
瘦損春風十萬條¶
小雨斑斑曉未匀煙光水色畫難真西園春物知多少¶
一樹垂楊惱殺人¶
魏紫姚黄有重名洛陽車馬閙清明吹殘桃李風纔定¶
<pb:KR4h0143_WYG_104-23a>¶
可是東君别有情¶
紅妝翠蓋惜風流春動香生不自由莫向芸齋厭閒冷¶
小詩供作錦纒頭(韓偓嚥三清之瑞露春動七/情咀五色之靈芝香生九竅)¶
　　　出京¶
巫峽歸雲底處尋髙城渺渺暮煙沈春風不剪垂楊斷¶
繫盡行人北望心¶
　　　惠崇蘆雁三首¶
寒沙折葦靜相依故國春風早晩歸意外羈棲誰畫得¶
<pb:KR4h0143_WYG_104-23b>¶
羽毛單薄稻粱微¶
雁奴辛苦候寒更夢破黄蘆雪打聲休道畫工心獨苦¶
題詩人也白頭生¶
江湖牢落太愁人同是天涯萬里身不似畫屏金孔雀¶
離離花影淡生春¶
　　　早起¶
北舍南隣獨樂聲裌衣晨起覺秋清豆苗欲熟朝朝雨¶
喚殺雙鳩不肯晴¶
<pb:KR4h0143_WYG_104-24a>¶
　　　歩虚詞三首(後二首三/鄉時作)¶
閬苑仙人白錦袍海山宫闕醉蟠桃三更月底鸞聲急¶
萬里風頭鶴背髙¶
萬神朝罷出通明和氣歡聲滿玉京見說人間有新異¶
緑章封事謝昇平¶
琪樹明霞碧落宫歌音嫋嫋度泠風人間聽得霓裳慣¶
猶恐鈞天是夢中¶
　　　風雨停舟圖¶
<pb:KR4h0143_WYG_104-24b>¶
老木髙風作意狂青山和雨入微茫畫圖喚起扁舟夢¶
一夜江聲撼客床¶
　　　納涼張氏莊¶
小橋深竹午風便一道垂楊帶亂蟬山下行人遮日去¶
却從茅屋問歸田¶
樹隂環合水縈迴樹下行人坐緑苔絶似叢䝉山下路¶
眼中惟欠繫舟嵬(叢䝉繫舟皆鄉中山/鄉人謂之繫舟嵬)¶
　　　楊栁¶
<pb:KR4h0143_WYG_104-25a>¶
楊栁青青溝水流鶯兒調舌弄嬌柔桃花記得題詩客¶
斜倚春風笑不休¶
　　　劉鄧州家聚鴨圖¶
沙浦空明洲景微枯荷折葦澹相依若為化作江鷗去¶
拍拍隨君貼水飛¶
　　　梁縣道中¶
青山簇簇樹重重人在春雲浩蕩中也是杏花無意况¶
一枝臨水卧殘紅¶
<pb:KR4h0143_WYG_104-25b>¶
　　　長夀山居元夕¶
微茫燈火共荒村黄葉漫山雪擁門三十九年何限事¶
只留孤影伴黄昬¶
　　　題司正之家渭川千畝圖¶
官街塵土霧中天入眼荒寒一灑然大似終南山下看¶
北風和雪捲蒼煙¶
　　　山居二首¶
斜陽髙樹挂晴虹肅肅微涼雨氣中一道鷺鷥花不斷¶
<pb:KR4h0143_WYG_104-26a>¶
宻香吹滿馬頭風¶
詩腸搜苦怯茶甌信手拈書却枕頭簷溜滴殘山院靜¶
碧花紅穗媚涼秋¶
　　　寄女嚴¶
鸛崖魚窟路間闗旬月無由一往還寒食歸寧見隣女¶
舉家回首望西山(鸛崖魚□在内/鄉往盧氏道中)¶
　　　自鄧州幕府暫歸秋林¶
升斗微官不療飢中林春雨蕨芽肥歸來應被青山笑¶
<pb:KR4h0143_WYG_104-26b>¶
可惜緇塵染素衣¶
　　　題省掾劉德潤家驂鸞圖并為同舍郎劉長卿¶
　　　記異劉在方城先有碧簫之遇如芙蓉城事云¶
千刼情縁萬古期樓中蕭史姓名非洞天花落秋雲冷¶
腸斷青鸞獨自飛¶
　　　無題¶
春風也解惜多才嫁與桃花不問媒死恨天台老劉阮¶
人間何戀却歸來¶
<pb:KR4h0143_WYG_104-27a>¶
　　　家山歸夢圖¶
别却并州已六年眼中歸路直於絃春晴門巷桑榆緑¶
猶記騎驢掠社錢¶
繫舟南北暮雲平落日滹河一線明萬里西風吹布袖¶
清輝亭上倚新晴¶
　　　俳體雪香亭雜詠¶
落日青山一片愁大河東注不還流若為長得熈春在¶
時上髙層望宋州¶
<pb:KR4h0143_WYG_104-27b>¶
醇和旁近洞房環碧瓦參差竹樹閒批奏内人輪上直¶
去年名姓在窻間(醇和/殿名)¶
金縷歌詞金曲巵百年人事鬢成絲重來未必春風在¶
更為梨花住少時¶
楊栁隨風散緑絲桃花臨水弄妍姿無端種下青青竹¶
恰到湘君淚盡時¶
鑪薰浥浥帶輕隂翠竹髙梧水殿深去去旃車雪三尺¶
畫羅休縷麝香金(泥金色如麝/香宮中所尚)¶
<pb:KR4h0143_WYG_104-28a>¶
苦才多思是春風偏近騷人悵望中啼盡杜鵑枝上血¶
海棠明日更應紅¶
萬户千門盡有名眼中歴歴記經行賦家正有蕪城筆¶
一段傷心畫不成¶
　　　春夕¶
數枝殘雪梅仍在幾日東風栁已嬌春酒價髙無可典¶
小紅燈影莫相撩¶
　　　記夢¶
<pb:KR4h0143_WYG_104-28b>¶
天上材官老不材從教兀兀走塵埃夢中望拜通明殿¶
曾見金書兩字來(戊子七月二十四日内鄉往盧氏宿/走馬平夜夢拜天帝像遂觀法駕導)¶
(引畫幄最前負弩三人中有金書小/字題裕之者夢中不自知其為予也)¶
　　　雜著¶
白髮中官解道詩殷勤仍為惜花枝雪香亭上清明宴¶
記得君王去嵗時¶
燕語鶯啼百囀新長廊寂寂不逢人東君去作誰家客¶
花栁無情各自春¶
<pb:KR4h0143_WYG_104-29a>¶
　¶
　¶
　¶
　¶
　¶
　¶
　¶
　¶
<pb:KR4h0143_WYG_104-29b>¶
　¶
　¶
　¶
　¶
　¶
　¶
　¶
御選金詩巻二十三¶
