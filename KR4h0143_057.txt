# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.590011
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷五十七
<pb:KR4h0143_WYG_057-1a>¶
　欽定四庫全書¶
御選元詩巻五十七¶
　　七言律詩十五¶
　　　郯韶¶
　　　　和張伯雨雲林席間韻¶
　句曲先生世所憐新詩字字總清妍楚江秪漫聽春雨¶
　蜀土那知有漏天樹隔青山迎好客華開白日照芳筵¶
　髙居更憶雲林子目送冥鴻揮五絃¶
<pb:KR4h0143_WYG_057-1b>¶
　　　　用楊鐡厓新居書畫船亭韻與玉山同賦¶
　越來溪上暮潮過飲馬橋頭春水波出郭喜知塵事少¶
　吹簫無奈月明多華飛㫁㟁衝歸燕栁䕃長溝泛白鵞¶
　儗送一琴臨水榭扣弦同奏竹枝歌¶
　小築喜過楊子宅城居曲曲抱溪流夕陽在波人影亂¶
　秋水上簾竹色幽載酒過門從問字據牀吹笛不驚鷗¶
　月明後夜溪山雪乘興還能具小舟¶
　　　　題三沙¶
<pb:KR4h0143_WYG_057-2a>¶
三洲宛在碧波中海色晴霞絢爛紅夜半雞鳴先見日¶
天邊月暈又生風鮫女機絲花隔霧龍君城闕水為宫¶
誰持玉節尋真去直過扶桑弱水東¶
　　　龍門山中即事¶
雷雨過厓驚落湍空林白晝忽生寒陰陰草閣開尊坐¶
細細山雲卷幔看落日樵聲經木末青天鳥道挂簷端¶
亦知吏隠非吾事直欲從兹賦考槃¶
　　　送丁彥祥入京兼呈危太樸應奉¶
<pb:KR4h0143_WYG_057-2b>¶
畫角城頭烏亂啼客行秋日思淒淒黃河一水青天上¶
蔥嶺諸山大漠西飲馬窟深沙草淺射雕風急暮雲低¶
經時不見危供奉想候都門踏雪泥¶
　　　述懐寄倪元鎮¶
隱吏重來學灌園輟耕時與野人言衡門謾有車馬集¶
廚廩都無鳥雀喧夜榻張燈鈔籀史飲瓢分水注陶尊¶
欲乘艇子梁溪去稍待春潮擊樹根¶
　　　題仙山圖¶
<pb:KR4h0143_WYG_057-3a>¶
華蓋諸峯積翠遙中天樓觀陟岧嶤白雲窈窕生晴谷¶
春渚微茫落暮潮歸鶴只棲元圃樹幽人時過赤闌橋¶
相逢願接飛霞佩早晚飇車㑹見招¶
　　　為郇道士賦鍾山¶
每向鍾山賦草堂逺林佳樹色蒼蒼石橋夜迥星河澹¶
仙井潮生雨氣涼坐見青松將子落行看老鶴與人長¶
釣泉擬解塵纓濯躡屩還趨千仞岡¶
　　　送僧歸温州¶
<pb:KR4h0143_WYG_057-3b>¶
上人靈鷲峰頭客歸去秋風鴈宕南山沃謝公行處屐¶
洞留覺祖去時龕海汀潮白秋波亂隴樹天青夕照含¶
莫怪題詩重相憶頻年有約寄黄柑¶
　　　遊弁山黄龍洞簡趙冲光¶
石洞隂隂海氣寒絶厓千尺落奔湍白翻飛燕空中見¶
黑入潛蛟地底蟠陟險未窮雙蠟屐放形自笑一儒冠¶
十年來往青山路依舊黄塵沒馬鞍¶
　　　送張大使之湖湘監稅¶
<pb:KR4h0143_WYG_057-4a>¶
學士諸孫不乏賢司征猶得紀山川行人西入湘江路¶
賈客南通下蜀船倚竹哦詩春過雨隔江聽瑟暝浮煙¶
相思莫寄衡陽鴈待得新秋又一年¶
　　　寄范叔豹¶
江上霜寒木葉彫憶君何處思迢迢長年旅食同秋鴈¶
故里風煙隔暮潮甚欲寄書酬逺别絶憐把燭待清宵¶
雙溪月色涼如水誰採瓊芳慰寂寥¶
　　　苕溪草堂為范叔豹賦¶
<pb:KR4h0143_WYG_057-4b>¶
徴君家住白蘋溪煙霧蕭騷萬竹迷茅屋秋風遼海闊¶
錦城秋色傍人低朝來把釣頻維櫂雨過看山獨杖藜¶
傳得杜陵千古意肯容投老遂幽棲¶
　　　次韻楊子夀同浦太守遊顧園四首¶
辟疆園裏好花開路隔仙源一水回春暖鳬鷖當檻浴¶
草青蝴蜨上衣來柘枝屢舞團團扇竹葉深傾灩灩杯¶
何事緑波生浩蕩畫橋風急綵舟迴¶
厭厭行酒日西斜太守風流兩髩華簫引鳳皇停夜月¶
<pb:KR4h0143_WYG_057-5a>¶
杯傳鸚鵡泛流霞飛花半入長洲苑歸燕空思王謝家¶
剪盡綠楊三萬樹暖風吹絮滿天涯¶
望中煙雨赤闌橋芳草行人去路遙翠壁流泉通地底¶
青林虛閣轉山腰遲遲綵艇香風度灩灩金塘栁色饒¶
何處隔樓聞笑語玉人徐按紫瓊簫¶
石洞陰陰雪乍融溪虛弱栁不禁風花飛草閣通歸燕¶
舟泊晴江見㫁虹甚欲題詩春竹裏不堪吹笛水煙中¶
歸來坐對高城晚門外烏啼月照空¶
<pb:KR4h0143_WYG_057-5b>¶
　　　次韻聶茂宣見貽就簡陸伯淵¶
揚雄宅裏曾相識甫里祠前㑹面時白日過門應問字¶
青春别墅只圍棊隔溪水漲桃花屋深巷雞鳴桑樹枝¶
甚欲相從二三子篝燈細雨共談詩¶
　　　題漁家壁¶
漫郎家住黄泗浦閒看飛花坐北窗渡口青山髙似屋¶
門前湖水直通江垂楊繫艇巳千尺春鯉上盤纔一雙¶
野老相過無一事白頭喜對酒盈缸¶
<pb:KR4h0143_WYG_057-6a>¶
　　　衡門書事二首¶
風雨衡茅深復深朝來隠几獨長吟正憐静裏耽詩癖¶
忽喜門前有足音爨下焦桐彈别鶴篋中繭紙寫來禽¶
南山千古悠然意惆悵何人識此心¶
門巷青苔積雨深林花落盡一鶯吟髙情不鼓南薰調¶
長日只聞流水音澗底青絲牽弱荇窗前碧色䕶來禽¶
莫嫌身外求名逺自是幽居愜素心¶
　　　寄唐子華縣令兼簡趙季文從事¶
<pb:KR4h0143_WYG_057-6b>¶
鄉里衣冠日已疎歸來俯仰十年餘蒼筠獨喜經秋後¶
白髮休嫌把鏡初猶子總傳韋偃畫諸孫只守鄴侯書¶
西鄰從事耽詩癖日日過門應下車¶
　　　送僧遊廬山將之西蜀謁玉泉尊者¶
聞道山人廬阜去逺從西蜀陟崔嵬舟行五月瞿唐險¶
天入三巴鳥道迴蘭若清猿聞苦竹袈裟細雨憶黄梅¶
玉泉智者還相見應説鄉人海上來¶
　　　投贈兼善都水二首¶
<pb:KR4h0143_WYG_057-7a>¶
尚書北柱最清高持節東南䕶水曹千載河渠數劉向¶
一時詞賦重王裦玉垣天近含雞舌阿閣朝迴拾鳳毛¶
更憶龍池舊時栁年年雨露浥宫袍¶
視草堂深近玉除每從進講佩銀魚南宫晝漏通青瑣¶
東井金文煥石渠古篆久知通史籀新詩端擬過黄初¶
茂陵多病縁行事惟待青冥薦子虚¶
　　　過南沙曹氏别墅㑹沈伯熙索賦¶
虞山相對南沙口曲曲雲林似輞川隔岸花飛春片片¶
<pb:KR4h0143_WYG_057-7b>¶
開門青竹雨涓涓故人忽喜經年見清夢巳驚三日前¶
深夜一尊仍惜别還家又是月初弦¶
　　　送凌元之湖團監稅¶
廿年作吏辭鄉邑十月司征去信州孫子斑衣方在膝¶
慈親白髮已盈頭嶺煙散後人歸市春水生時客放舟¶
莫為微官歎淪落江山如此亦清遊¶
　　　君子亭¶
扁舟憶過婁江曲脩竹泠泠隠者家五月涼風生草閣¶
<pb:KR4h0143_WYG_057-8a>¶
幾回白月照江沙幽人長夏尋棊局穉子應門理釣槎¶
更愛開門玉山裏隔溪千樹種梅花¶
　　　至正十年十二月十九日義興呉國良持倪雲¶
　　　林詩來玉山中相與徜徉數日將旋索為别余¶
　　　與玉山同簡雲林¶
呉生陽羨溪頭住歳晏扁舟載雪歸江上坐看雙槳去¶
天邊目送一鴻飛豈無穉子燒桐葉知有幽人候水扉¶
後夜相思心欲折短簫吹月坐苔磯¶
<pb:KR4h0143_WYG_057-8b>¶
　　　寄玉山徴君¶
仙人愛向桃源住曲曲雲林勝輞川秋水到門船似屋¶
青山當檻樹如煙常時待月溪邊立最愛梳頭竹裏眠¶
我有好懐清夢逺題詩還到草堂前¶
　　　虞山道中有懐玉山徵君¶
言偃宅前湖水東千門楊栁綠搖風一篷山色斜陽外¶
半夜雨聲春夢中獨客年年如旅燕行人草草似驚鴻¶
芳洲杜若憑誰采心逐寒潮處處同¶
<pb:KR4h0143_WYG_057-9a>¶
　　　次韻周子通應奉見貽¶
文星一箇落南州太史今為萬里遊雲漢依然天北向¶
風波巳見海安流亦知王粲久為客惟有杜康能解憂¶
欲問南山射虎者數奇何事不封侯¶
　　　玉山草堂¶
玉山草堂深復深沿洄路入婁江潯溪桃始華日杲杲¶
風磴積雪春隂隂皁蓋屢過嚴武駕白頭不愧杜陵吟¶
稍待清秋林壑静杖藜與子一登臨¶
<pb:KR4h0143_WYG_057-9b>¶
　　姚文奐¶
　　　書聲齋即事¶
書聲齋底有新涼行李挑詩上夜航月色滿襟隨我去¶
秋花如玉為誰香十年客路知今日百里胥門尚故鄉¶
朝野太平霑寸祿不愁白首未為郎¶
　　　次友人韻¶
索居郭外景蕭疎況是秋風落木初少出不知今日事¶
老來猶讀古人書題詩逺寄何煩爾載酒相過尚憶渠¶
<pb:KR4h0143_WYG_057-10a>¶
見説汾陽多貴客問君誰是馬相如¶
　　熊夢祥¶
　　　客懐奉柬玉山¶
我昔離家七月强只今十月隕清霜可慙濁酒黄花興¶
應悔青燈白髮長翠袖天寒脩竹暗綺窗日暖吐茸香¶
夜長枕上揚州夢江北江南是故鄉¶
　　　代玉山戲荅¶
秋水藍橋一尺强愁聞玉杵搗元霜東籬老子烏紗薄¶
<pb:KR4h0143_WYG_057-10b>¶
西郭佳人翠袖長古寺竹深禪榻静晴窗花落硯池香¶
西風鶴背三更夢笑看璚花作醉鄉¶
　　吕誠¶
　　　詠菩提葉燈¶
寶林萎葉墮天風一落人間便不同雲鏡熒煌開月匣¶
并刀裁剪費春工星攢蜩翼氷綃薄華擁蝦鬚玉柵紅¶
從此可傳無盡燄五湖今有水晶宫¶
　　　菊田(并序/)¶
<pb:KR4h0143_WYG_057-11a>¶
　　余客竹州三年頗有彭澤東籬之好古人亦謂菊¶
　　獨以秋花傲兀於搖落之後非霜下之傑乎昔年¶
　　曾賦對菊之歌老興未巳復作菊田一首以紀歲¶
　　月耳¶
搖落西風已愴然金蕤月朶為誰妍人間無地安花宅¶
洲上於今有菊田晚歲擬尋甘谷老頽齡幸值傅延年¶
落英餐盡秋香骨許我飛行作地仙¶
　　　倣李商隠¶
<pb:KR4h0143_WYG_057-11b>¶
華落銅盤蠟炬融逶迤春色照夫容當筵行酒金釵側¶
隔座吹笙繡幕重已有鸞刀飛鱠縷未須翠釡出駝峯¶
夜深環佩雲中過宛在瑤臺月下逢¶
　　周砥¶
　　　送趙一陽真士歸霅上¶
渺渺晴湖白鷺飛青山迢遞夕嵐微閑操桂檝雲生腋¶
欲採芙蓉露滿衣紫翠房深丹竈暖松杉秋静鶴巢稀¶
明年去覓封君達應駕青牛說息機¶
<pb:KR4h0143_WYG_057-12a>¶
　　　次韻介之夢山中¶
松花金粉落春晴白鶴看棊如客行疎雨竹窗緣是夢¶
隔林茶臼只聞聲繁華久困心何得澹泊相遭思亦清¶
不有鹿門髙世志山中幾日道能成¶
　　　玉山草堂¶
憶女草堂何許在辟疆園裏玉山陲方牀石鼎高情逺¶
細雨茶煙清晝遲鴻鴈來時曾㑹面枇杷開後更題詩¶
山中容易年華暮書史娯人總不知¶
<pb:KR4h0143_WYG_057-12b>¶
　　　顧仲瑛芝雲堂¶
芝雲主人絶蕭散燕坐草堂門不扃古鼎隔簾香裊裊¶
新篁拂几玉亭亭十年苦思躭書卷三日清齋寫道經¶
邀我醉眠書畫舫月明吹笛看雲汀¶
　　　次孝常韻二首¶
美人開宴酒如泉滿目風光碧似煙半嶺暮雲猶掩冉¶
一林秋竹自㛹娟新詩每荷邀同賦短棹相將恨未縁¶
㑹面幾時還别去百年人事總堪憐¶
<pb:KR4h0143_WYG_057-13a>¶
秋波漠漠静朝暉畫舫開筵興不違濁酒清歌香縹緲¶
青山黄葉路依稀夜涼金鴈筝聲細雪滑銀盤鱸鱠肥¶
顧我慙為塵俗累不能同載月中歸¶
　　　因泉公歸簡王二秀才¶
千巖春静一僧歸相送空林夕景微茶具等閒抛石閣¶
釣竿行已臥苔磯草生南浦牽詩夢鷗下輕波識道機¶
若見王喬煩借問雙鳬何日向南飛¶
　　　縱筆¶
<pb:KR4h0143_WYG_057-13b>¶
數卷楞伽一縷香門前塵土浩茫茫何人尚覓安心法¶
此處真堪選佛塲寒月流為千嶂雪曉風驚散一林黄¶
可憐結習消除盡筆舌紛紛故未忘¶
　　　孝常西齋守歳讀王臨川除夜寄舍弟詩愛其¶
　　　詞致清逺因用其韻各賦一首¶
殘雪半窗春意動餘香一榻夜忘眠燈前對酒須今夕¶
客裏題詩尚舊年風竹蕭蕭還自語寒梅的的竟誰憐¶
知君賸有滄浪趣待約秋風上釣船¶
<pb:KR4h0143_WYG_057-14a>¶
　　　食茯苓粥¶
荷钁穿雲得茯苓作麋從此謝膻腥齋廚自啓添松火¶
香韻初浮滿竹庭時憶紫芝歌舊曲尚尋黄獨制頹齡¶
今晨暫輟青精飯與結方壇味玉經¶
　　張簡¶
　　　次韻慶雲衲¶
東來孤鶴下林梢破屋蕭條不剪茅洗玉池頭雲氣合¶
繙經臺上樹隂交閒心詎肯神為馬辟世方慙祝代庖¶
<pb:KR4h0143_WYG_057-14b>¶
忽寄新詩到元圃清歌復藉玉壺敲¶
　　　次韻范景逸立春日病中之作¶
歲暮西岑雪未晴范公祠下少人行探梅踏凍煩丹使¶
扶病迎春問麴生石竈茯苓和雪煑雲根流水似氷清¶
瓜田數畝春泥暖好課巖中子弟耕¶
　　　次韻張田秀才見寄¶
樹杪青蟲晴颺絲春城風物似年時貧餘許邁餐金法¶
閒有陶潛飲酒詩芳草青青連野闊征鴻厯厯渡江遲¶
<pb:KR4h0143_WYG_057-15a>¶
長洲故苑煙花外千里懐人入夢思¶
　　　寄叔方先生¶
盧橘花開梓樹疎故人安穩在樓居翠睂狎坐春行酒¶
絳帳懸燈夜讀書未必醉來忘簡寂祗縁老去尚髙虛¶
離羣應念任舂者道逺天寒欲命車¶
　　　破山磵上聴水¶
破山龍去雨初歇坐聴飛泉濺石岡萬壑風雷喧地軸¶
九秋雲露瀉天潢好從細草陳瑤席更趁飛花送羽觴¶
<pb:KR4h0143_WYG_057-15b>¶
餘犢上流奔軼者何年來此結茆堂¶
　　　次韻寄鐵厓¶
鐵笛先生老更迂摩空有賦擬相如竒文一變中呉學¶
大筆猶編後世書絳帳風搖珠絡素水窗雲沁玉蟾蜍¶
小娃唱徹新番曲多是芳亭春雨餘¶
　　黄玠¶
　　　書畫舫¶
扣舷擊節起歌嗚一榻横舟小結廬篆籀古文三代上¶
<pb:KR4h0143_WYG_057-16a>¶
丹青妙手六朝初虹光貫月夜將半江影涵秋涼有餘¶
零落宣和舊時譜無情汴水正愁予¶
　　　金粟影¶
曲曲闌干屋角西波光夜色静相迷花跗絶似鑄金栗¶
木理真同截水犀移席就涼留客久舉杯邀月近人低¶
長生豈必元霜劑玉杵爛舂紅雪泥¶
　　　碧梧翠竹堂¶
瀟灑碧梧連翠竹是間不著一塵紅涼隂滿地散如水¶
<pb:KR4h0143_WYG_057-16b>¶
清氣有時吹作風把酒聴鶯來扇底罷琴呼鶴出樊中¶
最思長夏無煩暑雪藕調氷與客同¶
　　　湖光山色樓¶
山色湖光樓上頭闌干十二古今秋一川碧浪與天逺¶
滿地白雲如水流往事只聞呉苑在幽人多愛習池遊¶
常年風景尋常好日日芳筵爛不收¶
　　　漁莊¶
漁莊無歳不豐年三十六陂多似田釣者得魚還易粟¶
<pb:KR4h0143_WYG_057-17a>¶
市官有稅却輸錢霜天籪下團臍蟹冬日艖頭縮項鯿¶
想見牙籖滿書案教兒兼讀種魚篇¶
　　翟份¶
　　　題倪原道金粟塚燕集圖巻¶
北山涼夜風露零聮翩綺席開林坰秋華錦石客愁破¶
沙月水煙詩夢醒池面縠紋扶杖看樹頭竽籟把杯聴¶
曠達何須論强健從教荷鍤似劉伶¶
　　李廷臣¶
<pb:KR4h0143_WYG_057-17b>¶
　　　奉同鐡厓賦寄玊山¶
玉山溪路接仙源漁郎繫舟老樹根望海樓臺浮逺市¶
開門湖水落清尊珠光弄月寒丹室石氣酣雲暖藥園¶
聞説鐵仙曾此宿吹簫清夜洞庭翻¶
　　李元珪¶
　　　雨中夜宿瓜州江渚¶
春隂江浦易黄昏雨裏人家早閉門歸鴈雲間知塞路¶
過帆沙觜帶潮痕遙瞻北固青山郭只隔淮南綠水村¶
<pb:KR4h0143_WYG_057-18a>¶
野寺疎鐘到孤枕閒愁清夜與誰論¶
　　　秋暮夜宿望亭¶
茅屋沿堤宻揜扉官橋昏黑泊船稀守闗戍火明村塢¶
隔㟁漁燈照石磯寒木盡隨溪雨落㫁鴻猶趂野雲飛¶
篷窗欹枕渾無寐倦聴人家夜搗衣¶
　　陸友¶
　　　次張貞居所賦雲林¶
松花新釀碧琳腴洗杓何妨起病夫菌閣下簾修隠訣¶
<pb:KR4h0143_WYG_057-18b>¶
雲林埽榻挂仙圖旋移竹近文書案自汲泉添刻漏壺¶
聞說華陽多玉食洞中燕肉膩如酥¶
　　張師賢¶
　　　次郭羲仲韻柬玉山人¶
故人一隔紅雲島相見銀屏七夕前花近小山當鶴广¶
溪深嘉樹覆書船參差清吹流銀漢饕餮文彝散玉煙¶
更擬此君亭子上醉欹紗帽㑹羣賢¶
　　沈性¶
<pb:KR4h0143_WYG_057-19a>¶
　　　玉山佳處¶
片玉山中秋日來竹梧清影落蒼苔飛樓坐接青天近¶
别館行穿綠水迴政似米顛留海嶽尚傳摩詰賦宫槐¶
鷗波艇子重相過更待桃花滿洞開¶
　　　分題龍門送鄭同夫歸豫章¶
峭拔終同禹鑿存折盤雙磴竦雲根青天鳥沒仙人掌¶
黑骨龍歸箭栝門寒落雲泉搖暝影晴開石鏡見秋痕¶
詩成待刻嶙峋上遲子重來與細論¶
<pb:KR4h0143_WYG_057-19b>¶
　　　漫興用郭羲仲韻¶
近知消息苦難真一日千迴憶故人極目風煙迷黑海¶
驚心花鳥惜青春清談王衍休揮麈多事元規已汚塵¶
重上髙堂見君面碧梧翠竹喜清新¶
　　衛仁近¶
　　　題陳履元畫玉山草堂圖¶
萬木隂隂覆草堂湘簾低下淨琴張逶迤萬里橋南路¶
彷彿百花潭上莊白鳥向人飛箇箇好山當戸立蒼蒼¶
<pb:KR4h0143_WYG_057-20a>¶
披圖想見人清絶為寫新詩並晚涼¶
　　馬麐¶
　　　和楊廉夫新居韻¶
楊子樓居飲馬河書舟日日檥晴波未論栗里功名薄¶
總為䕫州詩句多逺樹入簾青若薺亂雲渡水白於鵞¶
何當共把凌風袂醉和仙人鐵笛歌¶
　　岳榆¶
　　　栁塘春¶
<pb:KR4h0143_WYG_057-20b>¶
二月風柔雨霽初芳塘流水碧珊瑚欲維畫舫絲猶弱¶
稍撲湘簾絮已無微影揚波驚鯉隊新隂分色映鵞雛¶
調筝莫按陽闗曲時到藏鴉興未孤¶
　　李簡¶
　　　秋興¶
黄落山川秋氣髙一聲白鴈過江臯西風芳篋收團扇¶
涼月重簾落剪刀倦志巳孤紅叱撥牽情何事紫檀槽¶
吳霜易㸃青青髩莫道當年記得牢¶
<pb:KR4h0143_WYG_057-21a>¶
　　張遜¶
　　　無題四首¶
銀屏曲曲掩秋塵何處車聲五色麟飛燕曾為掌上舞¶
崔徽不及卷中真蕙花清露紉成佩菱帶文波繡作茵¶
獨倚疎桐無限思盡憑雞卜問江神¶
一夜冷風入翠幢夢魂長是繞湘江香螺脫厴煙生幄¶
荳蔻含胎蜨滿窓碧岫臺空雲雨斷綘河星動女牛雙¶
牢愁得似秦城逺幾日重圍未肯降¶
<pb:KR4h0143_WYG_057-21b>¶
罘罳涼月午隂移漠漠重簾怨阿螭竹泫啼紅猶染淚¶
藕分纎碧尚牽絲題封欲寄金條脫收子休彈玉局棋¶
惆悵章臺南畔栁何人折盡最髙枝¶
新水流雲滿緑臯畫橋㣲歩聴黄袍空傳解佩酬交甫¶
只惜能詩似倩桃栁色障塵侵小扇荷筩含雨瀉金醪¶
蛾眉老去多陳迹懐古懐春謾自勞¶
　　顧逵¶
　　　碧梧翠竹堂¶
<pb:KR4h0143_WYG_057-22a>¶
玉山之堂絶蕭爽梧竹滿庭深且幽出簷百尺擁髙盖¶
覆地六月生清秋玉繩挂樹月皎皎翠䄂起舞風颼颼¶
石牀碧華亂如雨仙佩夜過鏘鳴球¶
　　文質¶
　　　和友人韻柬玉山二首¶
我愛虎頭公子賢髙懐厯厯瀉長川酒尊花底分秋露¶
茶竈竹間生白煙日落漁莊聼雨坐風微草閣看雲眠¶
西涼進士曽留别應說相逢十日前¶
<pb:KR4h0143_WYG_057-22b>¶
玉山之堂風日好髙居共喜值清時紫簫度曲頻行酒¶
綵扇分題即賦詩溪樹積陰疑雨過水花流影若雲移¶
白頭有約漁莊士我亦歸来理釣絲¶
　　顧敬¶
　　　次廉夫韻寄玉山¶
玉山幽深草堂好翠竹森森映白沙栗里歸来陶令宅¶
桃花開處杜陵家風来野樹留歌鳥雨入溪流送落花¶
我欲問津從此去天涯何處有星槎¶
<pb:KR4h0143_WYG_057-23a>¶
　　華翥¶
　　　玉山草堂¶
我愛玉山之草堂清秋樹色正蒼蒼虎頭癡絶情真癖¶
賀監歸来老更狂傍席好花迎佩落當門立鶴過人長¶
何時月下將簫管醉倚䦨干學鳳皇¶
　　　垂虹橋¶
何人㧞起蒼山根挾来壓住江流奔二三百尺斷虹影¶
六十二灣清月㾗玉䦨雨過翠苔滑石洞舟行清水渾¶
<pb:KR4h0143_WYG_057-23b>¶
幾欲臨風又題柱恐驚司馬未招魂¶
　　陸仁¶
　　　題金陵¶
麗正門當天闕髙景陽臺下草蕭蕭江圍大地蟠三楚¶
石偃孤城見六朝落日不將遺恨去秋風能使旅魂消¶
忘情只有龍河栁煙雨年年換舊條¶
　　　東玉山徴君兼五老貞士¶
王子岡頭雪未消玉山池館鬱岧嶤美人詞賦宗枚乗¶
<pb:KR4h0143_WYG_057-24a>¶
仙客風流似子喬竹裏行厨通一徑栁邉飛閣度雙橋¶
澧蘭沅芷思無那心與車旌日在揺¶
　　　奉懐玉山¶
馬鞍山色兩峰尖時送飛雲落畫檐金鵲焚蘭煙娜娜¶
銀鵞舞隊月纖纖語調鸚鵡花連屋影拂鵁鶄水動簾¶
縁想清逰共于鵠定多賦詠照牙籖¶
　　　寄五峰李著作¶
小車上直過車溝城闕沈沈十二樓太乙靈光金匱夕¶
<pb:KR4h0143_WYG_057-24b>¶
少微星采玉垣秋齋房度曲歌朱鷺海子驚弦起白鷗¶
想得賜金歸里第鴈山依舊足清游¶
　　沈右¶
　　　顧仲贄移居詩次叔方先生韻¶
城南陋巷居新僦綠竹移来幾箇斜叢桂山中招舊隐¶
讀書堆裏認君家蜀人謾詫文園賦呉市争看衛玠車¶
斷簡味腴如啖蔗虎頭癡絶至今誇¶
　　　叔方先生過詠歸亭二首¶
<pb:KR4h0143_WYG_057-25a>¶
短棹相過莫便回詠歸亭上且低徊升堂拜母稱觴後¶
隔竹呼童瀹茗来八尺駝尼分紫錦一雙蠟屐破蒼苔¶
空江草木雖揺落猶有寒花帶雨開¶
積雨空林喜報晴杖藜隨意傍江行天寒木落青山出¶
日轉沙虚白鳥嗚漫擬東林時釀黍自憐南畆晚歸耕¶
潁川髙士能相過閒把瑶琴膝上横¶
　　　来鶴詩贈周元初¶
緘誠上逹魏元君俄頃神霄下鶴羣頂錬大還丹鼎火¶
<pb:KR4h0143_WYG_057-25b>¶
翅霑南嶽嶺頭雲仙人騏驥秋風逺王子笙簫午夜聞¶
惆悵世間留不住却驂鸞鳳出霞雰¶
　　金翼¶
　　　鄭宜州蘆花淺水亭¶
新築茅亭也自幽䦨干曲曲面滄洲一簾花氣都成雪¶
片石潮㾗祗沒鷗客醉有時迷夜泊月明無處覓漁舟¶
老夫亦有滄浪趣便欲移家住上頭¶
　　王巽¶
<pb:KR4h0143_WYG_057-26a>¶
　　　正月八日詣玉山草堂不遇舟中錄記¶
鼓枻溪頭動曉行衣裳潤浥露華清東風移帆浪花起¶
幽鳥避人霜羽輕片石峰寒松倚秀草堂春早栁含情¶
山人領鶴之何處惆悵歸来雨滿城¶
　　陸景龍¶
　　　榾柮窩¶
安樂窩中興澹然靈根斫得自樵仙地爐伏火春如海¶
雪屋圍風夜似年香透玉酥和芋撥脂流琥珀帶松然¶
<pb:KR4h0143_WYG_057-26b>¶
絶勝溟水燒金鴨吹徹參差惱醉眠¶
　　　梅影¶
一自逋詩為寫神横斜意態宛如真夀陽鏡裏春風面¶
仙子江邉水月身晴雪隔窗花似霧凍雲印地玉無塵¶
夜深低轉雕䦨去空憶羅浮夢裏人¶
　　　杜甫遊春¶
杜陵野客興蕭騷策蹇行春樂更饒楊栁暖風欹醉帽¶
杏花微雨溼吟袍推敲漫說衝京兆清絶徒憐過灞橋¶
<pb:KR4h0143_WYG_057-27a>¶
直許文章光萬丈謫仙聲價兩相髙¶
　　　紙帳¶
溪藤搗雪淨無瑕素泊圍風絶可誇夢入清虚明月偃¶
神逰廣漠白雲遮繭窩春暖浮銀色鮫室宵分散玉華¶
野鶴一聲天巳曙老夫詩思繞梅花¶
　　　題鎮南王納涼圖¶
憶昔揚州全盛日内家輪奐見翬飛芙蓉仙館紅香凝¶
楊栁歌臺紫翠圍雲母屏開秋澹澹水晶簾捲月暉暉¶
<pb:KR4h0143_WYG_057-27b>¶
十年一覺繁華夢春草王孫怨不歸¶
　　　栁南小隐¶
參軍家住南湖上楊栁蔭門春水生落日池臺看洗馬¶
東風簾幕聼啼鶯長條拂翠陰垂地三月飛花雪滿城¶
毎為論兵来好客傍人錯認亞夫營¶
　　邾經¶
　　　題唐伯剛貫月軒¶
使君文采歘翩翩投檄歸来志浩然新構鳯麟洲上屋¶
<pb:KR4h0143_WYG_057-28a>¶
恰如書畫米家船干將破壁龍俱化脈望飛空蠧亦仙¶
更試囊中五色筆桂花香露灑銀箋¶
　　陳汝秩¶
　　　題王叔明溪山圖¶
前身定是王摩詰黄鶴溪山似輞川薜茘十尋縁緑樹¶
芙蓉千仭倚青天長歌不用来招隐閉戸當應疏草元¶
怪底西風波浪惡披圖莫上五湖船¶
　　舒頔¶
<pb:KR4h0143_WYG_057-28b>¶
　　　雨窓偶成¶
雨壓中天雲霧低華陽閣外草萋萋湘江夢逺緇塵隔¶
閶闔門髙紫氣齊紅拂杏花沾翠帽緑拖楊栁憶金閨¶
故人騰踏煙霄上何日相從信馬蹄¶
　　　度萌坑嶺¶
雨過郊原緑倍添竹輿行處倦厭厭翠垂松葉沾衣袖¶
紅綻花枝映帽簷石澗水香麋麝過林梢重露蜨須黏¶
嫩晴天氣催農務麥飯新嘗似蜜甜¶
<pb:KR4h0143_WYG_057-29a>¶
　　　泥¶
九陌香塵溼不飛融融隨歩襲荆扉玉驄行疾濺春雨¶
紫燕銜遲帶夕暉蚓竅吐淤黏屐齒鳯書封漬汙朝衣¶
夜来滿地沾飛絮指㸃行人石徑歸¶
　　　贈孔希文歸浙¶
我愧為儒事筆田君来枉顧辱佳篇半生騰踏江湖日¶
孤館蕭條風雨天青眼故人能有幾白頭詞客更誰憐¶
江東逰徧浙西去風攪蘆花月滿船¶
<pb:KR4h0143_WYG_057-29b>¶
　　　次孤岳主人韻¶
相逢偶似虎谿橋借榻仙房卷十朝無補但思遼海去¶
投閒安用小山招吹嘘暖雨披紅萼攛掇春風上翠條¶
塵世浮名隨變見且容花鳥伴淒寥¶
　　　九日飲姪女家¶
菊花杯泛茱茰酒楊栁村沿石鏡山門掩黄雲千百頃¶
谿藏紅葉兩三灣歡然自覺情難盡醉後都忘夜易䦨¶
細雨斜風休作惡嵗寒心事正相闗¶
<pb:KR4h0143_WYG_057-30a>¶
　　　南山秋色樓為陳孟徳賦¶
秋色横空眼界寛玲瓏八面見峰巒稻花香滿雨初足¶
梧葉聲清風正寒百尺不敎餘子卧四時那許俗人看¶
課孫敎子無他事笑拍䦨干醉解顔¶
　　舒逺¶
　　　幽事¶
樹繞重門盡日陰倚風時聼晚蟬吟采松釀酒開除事¶
畫紙圍棋消遣心親舊殊方音邈邈兵戈滿地夜沈沈¶
<pb:KR4h0143_WYG_057-30b>¶
眼前得失君休問家住雲窩深復深¶
　　舒遜¶
　　　送丘克明副使休官歸河南¶
二孤髙枕大江流天入蒼茫日夜浮帆影逺連巴蜀曉¶
㯭聲清入洞庭秋菊松雅興同元亮泉石幽盟慕許由¶
别後相思梅正發月明千里倚江樓¶
　　　和謝宗可霜華花霧塵詩¶
宿酒禁持夢乍醒陰陰芳樹鳥無聲輕籠翠色溶溶曉¶
<pb:KR4h0143_WYG_057-31a>¶
漸復紅香淡淡晴誤避茶煙跧老鶴慣藏栁影咽嬌鶯¶
東風却怕花神怪捲起霏微幕不成¶
　　周霆震¶
　　　清和華道士蕭宗元¶
月滿虛堂奏帝歸仙風吹送紫雲衣九還欲致三花聚¶
一悟能消萬劫非老樹鶴棲存夜氣清池魚躍見天機¶
黄冠免得山陰客未信詩盟與願違¶
　　　次韻劉道原九日¶
<pb:KR4h0143_WYG_057-31b>¶
曠劫何當洗&KR0381;埃凌髙欲藉海為杯巫山雨暗猿相引¶
汾水雲深鴈不来新釀偶憑茅舍漉寒花時向槿籬開¶
仲宣幸有荆州託未厭吟邉數往回¶
　　張端¶
　　　和秦仲對雨¶
雨多檐溜響潺潺矮屋深藏面面闗秉燭襟期憐晝短¶
看花心緒恨情慳銀塘水滿鷗先下翠幕春寒燕未還¶
執㦸楊䧺今白髪久無夢到紫宸班¶
<pb:KR4h0143_WYG_057-32a>¶
　　　次韻酬馬國瑞都司¶
老去人間百不宜晷長何補嵗陰移絶憐識字翻投閣¶
肯為窺園廢下帷一樹梨雲迷醉眼十年春草誤歸期¶
倚䦨片月能知我故故穿雲照影遲¶
　　　穹窿寺次倪雲林韻¶
穹窿佛寺買臣居臺殿猶存漢代餘山勢盤陀真是畫¶
泉流宛委遂成書從渠說夢迷蕉鹿著我眠雲聼粥魚¶
十頃薄田桑八百南陽只合卧茅廬¶
<pb:KR4h0143_WYG_057-32b>¶
　　　秋懐¶
半年旅邸愁聼雨七夕樓頭偶見星竹樹蒼蒼思故國¶
江山厯厯話新亭誰家素練敲明月獨我絺衣歩廣庭¶
住向錦城心未樂自縁垂老感飄零¶
　　　答大方厓禪老¶
吟得詩成寫貝多維摩問訊意如何貪看案上傳燈錄¶
不管門前奏凱歌寸寸娑羅低作樹纍纍窣堵亂成波¶
黄花翠竹西風外杖屨無嫌屢見過¶
<pb:KR4h0143_WYG_057-33a>¶
　　　送徐仲盟還松江¶
十年不見南州士呉下相逢涕泗横髩髪蒼蒼俱老大¶
襟懐耿耿尚崢嶸年来江上魚無味夜半雲間鶴有聲¶
明日扁舟入空闊岸花汀草不勝情¶
　　呉志淳¶
　　　春日遣懐¶
貧病相兼氣未舒田園雖少樂耕鋤為儒已入他州籍¶
垂老頻收故國書夜雨湖山人去後春風門巷燕来初¶
<pb:KR4h0143_WYG_057-33b>¶
潘生喜遂閒居志阮籍從教禮法疎¶
　　　春游二首¶
湖上輕風吹栁絲湖邉細雨溼花枝百年總有三萬日¶
一日都来十二時杜老每尋崔氏宅山翁偏愛習家池¶
乗閒取醉真吾事度水看花也自竒¶
上日開筵曲水濵年年相憶在兹辰千家榆火催寒食¶
萬㸃楊花照暮春紫燕却歸尋舊主黄鸝到處喚逰人¶
東来巢父如相問為覓風流賀李真¶
<pb:KR4h0143_WYG_057-34a>¶
　　　鄭元明髙啓文攜友人所畫谷口圖訪予湖山¶
　　　未幾啓文先入城府元明獨留僧舍一月講明¶
　　　古今詩文墨制及秦漢以来書法嵗晚將歸永¶
　　　嘉賦餞¶
竟日過從喜有餘蕭蕭行李借僧居江雲影落山窗靜¶
野水光涵夜月虚石臼松煙和露𢷬寒林柿葉帶霜書¶
天涯回首多離思空有新詩獨起予¶
　　　閒居東湖述懐¶
<pb:KR4h0143_WYG_057-34b>¶
野叟耕鋤喜近郊柴門風雨夜蕭騷卧龍豈欲煩三顧¶
老鶴長鳴向九臯北闕湛恩新賜爵近臣傳勅舊同袍¶
自憐經濟全無術祗有山林興最髙¶
　　　宿龍菴懐友¶
髙情久矣念離羣獨向山中禮白雲龍送雨来留客住¶
鹿銜花去與僧分疎星出竹昏時見流水鳴渠静夜聞¶
却憶故人江海去題詩誰是鮑參軍¶
　　朱希晦¶
<pb:KR4h0143_WYG_057-35a>¶
　　　寄周廷石¶
門外曾無長者車一身奔走豈安居誰憐杜老常為客¶
我怪洪喬不寄書煙色春歸楊栁底雨香紅入杏花初¶
溪山只尺風塵隔却憶情人會面疎¶
　　　次韻簡緱山侯徳詢徽之二徴士¶
幽尋杖策繞林泉隨處遨逰興灑然曽向山中招隐士¶
欲来海上候神仙雲深丹竈長瑶草水滿石池生碧蓮¶
薄暮憑䦨時送目白鷗飛雪㸃江煙¶
<pb:KR4h0143_WYG_057-35b>¶
　　　和韻簡天則上人¶
涼風嫋嫋晩秋天潮落雙門纜客船(永嘉郡城北有二/門郭璞所立名雙)¶
(門/)九陌黄塵蓬髩底一籬香露菊花邉故鄉鱸鱠牽歸¶
思近砌蛩聲攪夜眠不道分攜成逺别幾時林下細談¶
禪¶
　　　訪雙溪上人不遇¶
雙澗縈迥石徑微煙嵐分翠溼人衣松林夜靜鶴初睡¶
花院日長僧未歸萬里雲霄飛錫逺半江風浪渡杯遲¶
<pb:KR4h0143_WYG_057-36a>¶
無縁相見空相憶自歎心期與願違¶
　　　臘日偕葉東白蔡伯恭登西岑¶
絶頂雲深一徑通寒生短髪怯天風千年物色䦨干外¶
萬井人家圖畫中宿雨亂滋嵐樹碧朝暾深谷海波紅¶
我来欲訪香山社醉酒長吟憶逺公¶
　　魯淵¶
　　　重九¶
白鴈南飛天欲霜蕭蕭風雨又重陽已知建徳非吾土¶
<pb:KR4h0143_WYG_057-36b>¶
還憶并州是故鄉蓬髩轉添今日白菊花猶似去年黄¶
登髙莫上龍山路極目平原草木荒¶
　　余詮¶
　　　送張徳常之松江判官¶
萬彚涵濡雨露中百年文物倐飄蓬鱸魚獨擅呉中美¶
驥足寧如冀北空肝膽幾時酬楚國里閭從此變王風¶
呉淞江水秋無底好與使君襟抱同¶
　　呉哲¶
<pb:KR4h0143_WYG_057-37a>¶
　　　遣興答李道源¶
徒歩何憂髀肉消賦歸無待楚辭招摩挲藥籠三年艾¶
濩落人寰五石瓢蓑笠雨淹滄海釣斧斤晴趂白雲樵¶
逰仙枕上西池月轉覺東華曙色遥¶
　　　丙申三月從平章左公總戎臨安過南山訪楊¶
　　　鐵崖先生時溪漲馬不克渡延佇口號¶
旂旐晨趨十萬軍衛青幕府事紛紛卧龍不逺滄溟窟¶
走馬来看館閣文春過明山花亂落雨晴飛瀑路難分¶
<pb:KR4h0143_WYG_057-37b>¶
先生髙伴洪厓嘯獨向溪邉望白雲¶
　　　小孤山¶
中流玉卓迥無羣大海䧺藩自楚分(宋髙宗大書顔其/厓曰海門第一闗)¶
絶頂薰薌常蔽日靚妝樓閣不藏雲孤根闇入龍棲宅¶
亂水平鋪鳥篆文我欲維舟明月裏為神鼓瑟候湘君¶
　　周南老¶
　　　虎丘次和邾進士仲誼韻¶
公餘聮騎入山城老衲追陪得散行短簿祠前看竹色¶
<pb:KR4h0143_WYG_057-38a>¶
小呉軒上聼松聲来㳺故苑春將暮歸去南樓月巳明¶
題徧新詩佳勝處定應商畧過天平¶
　　鄭洪¶
　　　寄林重實主簿¶
新築書齋壁未乾盟言誰信未曽寒春風不到梅花帳¶
曉日常懸苜蓿盤鄉里總知新部曲朝廷不改舊衣冠¶
分明寄謝𥞇中散莫把尋常冷眼看¶
　　　題碧雲樓¶
<pb:KR4h0143_WYG_057-38b>¶
一柱樓臺從地湧八忩圖畫自天開雨中日脚青紅暈¶
霧裏山容紫翠堆柝木髙寒天似盖蓬莱清淺海如杯¶
洞簫一曲吹黄鶴肯信愁腸日九迴¶
　　　過茜溪隐居會項從理¶
樹繞河隄水繞門人煙雞犬自成村清時自保無兵甲¶
白屋相傳有子孫彷彿巴仙藏橘圃依稀晉士入桃源¶
柏臺小吏吾知巳日日相逢狊酒尊¶
　　　次王蒼雪韻三首¶
<pb:KR4h0143_WYG_057-39a>¶
茜溪春日淨暉暉蝴蜨雙雙上客衣流水桃花聊避世¶
滄江鷗鳥自忘機迢迢魏闕江湖逺渺渺呉雲日夜飛¶
官事有程歸未得南風吹老北山薇¶
百年王業在豳風九鼎猶存澗水東共喜干戈指淮甸¶
兼聞仗節下崆峒青袍白馬飄零外羽扇綸巾指顧中¶
昨夜天公洗兵甲一江雷雨似飛洪¶
東閣諸郎總好文南州多士望龍門共傳江左風流逺¶
且喜河汾禮樂存白㲲青絲歸賦詠黄花翠竹共匏尊¶
<pb:KR4h0143_WYG_057-39b>¶
劉蕡一卷匡時策更待青燈細討論¶
　　　遣悶¶
栁葉參差杏葉團桃花零落薺花圓那知人事有今日¶
却憶風光似去年客路青春誰作伴庭闈白髪夢相牽¶
濃愁深似三江水都在滄洲白鳥邉¶
　　　秀上人飲綠軒¶
半勺滄浪歌濯纓一瓢天乳酌靈星紺雲滿漲葡萄甕¶
青雨常懸瑪瑙缾不向蘇耽尋橘酒却從陸羽校茶經¶
<pb:KR4h0143_WYG_057-40a>¶
西江吸盡無窮味濁世浮沉幾醉醒¶
　　　賞梨花命妓行酒歌詞為賦此¶
瀟洒東䦨一樹春雪膚氷骨月精神朝雲著處迷詩夢¶
暮雨来時想玉人華屋洗妝歌小小銀缾推枕唤真真¶
紫微閣下繁華處芍藥荼䕷總後塵¶
　　　過儀亭¶
扁舟落日過沙湖十日清霜野水枯穉子刺船爭打鴨¶
小娃倚市夜當壚紅紅枸杞珊瑚出白白蘆花組練鋪¶
<pb:KR4h0143_WYG_057-40b>¶
有約草堂陳孺子夜篘渾酒煮江鱸¶
　　　題黄子久畫¶
三十年前識大癡椶鞵桐帽薜蘿衣星霜老髪三千丈¶
梁棟遺材四十圍圖畫渾如詩句好丹砂終與道心違¶
筲箕永上青松樹猶覆當年白板扉¶
　　　題宋元覬都市寺為中正堂畫溪山晩釣圖¶
百畆青山二頃田金溪南畔竹菴前紺園薝蔔花香澹¶
寳地桫欏樹影圓日日釣絲牽葑雨年年禪榻對茶煙¶
<pb:KR4h0143_WYG_057-41a>¶
郎星昨夜明如月偏照君家書畫船¶
　　　寄甯子堅¶
澱山湖頭鷗鳥飛謝家泖口鱖魚肥菱花正熟胡奴米¶
荷葉新裁楚客衣鶴立瑶堦毛羽整鴈来滄海簡書稀¶
詩囊織得天孫錦應寄南城白板屝¶
　　　寄毛府判¶
南湖水長沒蒹葭西浦横橋對白沙鴻鴈来時菰有米¶
鳯皇飛處竹無花石田賦寫張平子雲閣書通蔡少霞¶
<pb:KR4h0143_WYG_057-41b>¶
零落江陵千樹橘青門猶戀故侯家¶
　　　和謝雪坡太守詠新城¶
十二城樓面面開登髙送逺興悠哉玉虹萬文横銀海¶
白鴈千行下弩臺漂泊自憐能賦客艱難誰識濟川才¶
長江不作東南限拱北樓頭畫角哀¶
　　　蕭山秋興¶
雙杵孤砧𢷬客心野雲江樹障秋陰越王臺上青山小¶
賀監湖頭綠水深負郭已無田二頃傳家那有橘千尋¶
<pb:KR4h0143_WYG_057-42a>¶
卧龍只合南陽老梁甫愁来莫浪吟¶
　　　送楚良之杭州¶
七月仙舟泝大江滿江花雨送飛幢琳瑯金䪥筆五色¶
天寳龍光劔一雙春透桃花青海浪秋涵桂樹白雲窗¶
别離最苦東曹掾醉倒沙頭玉兩缸¶
　　　寄祗園師煦東白¶
一别東林逺法師十年滄海夢相思黑貂巳敝猶存舌¶
白社雖貧尚有詩菰米雲深鴻鴈飽梧桐月冷鳯皇飢¶
<pb:KR4h0143_WYG_057-42b>¶
台州若問狂司戸張翰湖頭兩髩絲¶
　　　寄周茂卿兼簡蔡彦文葉徳新¶
客裏無書問起居雲間有客報新除郎官星彩聮台輔¶
寳劔虹光貫斗墟蓴莱江湖秋渺渺芙蓉簾幕雨疎疎¶
東曹二妙真連璧不寄錢塘雙鯉魚¶
　　　映雪齋¶
八窓䦨檻倚氷梁四座圖書貝月光眼眩欲迷黄竹賦¶
神逰疑在白雲鄉瓊臺花滿瀟瀟下石鼎茶浮細細香¶
<pb:KR4h0143_WYG_057-43a>¶
　想得哦詩清鏡裏霜娥一夜泣瀟湘¶
　　　　題已上人墨梅¶
　故園梅樹三年别長憶看花溪雪晴巧出踈籬自蕭散¶
　近遭碧水更分明揚州何遜足詩興茅屋巳公無俗情¶
　畫圖忽見轉愁絶遥想月華枝上生¶
　¶
　¶
　¶
<pb:KR4h0143_WYG_057-43b>¶
　¶
　¶
　¶
　¶
　¶
　¶
　¶
御選元詩卷五十七¶
