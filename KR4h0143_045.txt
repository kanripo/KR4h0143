# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:44.397681
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷四十三
<pb:KR4h0143_WYG_045-1a>¶
　欽定四庫全書¶
御選宋詩巻四十三¶
　　五言律詩九¶
　　　武衍¶
　　　　京口䇿應戌將歸營¶
　老矣猶征調新從淮上歸盡知邊境事曾解壽春圍腥¶
　血封刀匣黄沙漬鐵衣奏功均得賞沽酒醉斜暉¶
　　　　伯氏自吳門來輦下再宿即别¶
<pb:KR4h0143_WYG_045-1b>¶
　把酒論新事移牀問故山桑麻云已長親戚喜相闗斷¶
　雁江湖外馳心夢寐間兩年三度别此别覺尤艱¶
　　　　新雁¶
　塞月程程逺星河字字疎不眠沙外水恐濕足間書倦¶
　翮支風去悲聲落枕初秋清人易感政自不闗渠¶
　　　李龏¶
　　　　早梅¶
　草木盡凋殘孤標獨耐寒瘦成唐杜甫高抵漢袁安雪¶
<pb:KR4h0143_WYG_045-2a>¶
裏開春國花中立將壇年年笑紅紫翻作背時看¶
　　張藴¶
　　　顧徑¶
海水還清淺停杯問二豪雨來江色暝沙長岸容高吏¶
鞅何能脱王程敢憚勞秋風柁樓底短髮不禁搔¶
　　　道塲山¶
訪碑無古跡丹碧覆嵯峩塔向城中共山從寺右多疎¶
松小谿路逺漊太湖波何鍇書堂在猶嫌隔翠蘿¶
<pb:KR4h0143_WYG_045-2b>¶
　　　何山¶
山因人得姓人去佛來居鄰有天章墓碑無玉局書幽¶
溪通古郭荒澗入春畬客子吟髭冷高峯夕照餘¶
　　　霅川次韻鶴田¶
苕霅雙流合颿檣萬里通連山黄獨雪一夜白蘋風酒¶
户春醅淺魚邨晩市同舊遊蕉鹿外未老已成翁¶
　　　正月二日雪¶
雨送冬雷了如簁墮曉晴縈盈溪樹色騷屑紙牕聲著¶
<pb:KR4h0143_WYG_045-3a>¶
瓦消還易因風凍不成紛紛門外履猶自賀元正¶
　　趙希㯝¶
　　　游臨平乾洞水洞¶
兩洞深如許神龍此奠居山空仙去久路險客來疎風¶
雨千崖暗雲煙四壁虛自揩巖石蘚閒把姓名書¶
　　　寄黄溪雲¶
十年成逺别㡬度上高樓風遞江南信雲消渭北愁春¶
心驚海燕曉夢入溪鷗何日西牕燭相看説舊遊¶
<pb:KR4h0143_WYG_045-3b>¶
　　　雪¶
不是春風柳因何絮客衫一雲同萬里半夜失千巖征¶
馬寒蹤印饑鴟凍吻緘江心一片白知有暮歸颿¶
　　　送詩僧隆瘦巖¶
五載京華客山中坐得牢禪心天竺石吟思浙江濤入¶
𣲖名隨重游方歩轉高秋風飛錫逺相憶讀離騷¶
　　鄧林¶
　　　真陽峽¶
<pb:KR4h0143_WYG_045-4a>¶
滿眼皆吟料歸囊未盡空江波連岸碧野火漲天紅高¶
樹留寒日長蘆轉晩風客行雖小艇心已故山中¶
　　　凌江灘¶
灘高舟去緩閒眺暮江濱竹本沙㾗舊茅叢燒色新青¶
裙缾汲澗白㡌斧尋薪渺渺蠻煙起秋風一旅人¶
　　吳惟信¶
　　　山居春興¶
林雪消寒滴春風入草廬好山分客看閒地課童鋤竹¶
<pb:KR4h0143_WYG_045-4b>¶
瘦偏宜鶴泉清直見魚邇來因苦詠零亂一牀書¶
　　黄文雷¶
　　　南豐道中¶
此縣聞天下披圖且萬家螭頭餘佛屋鹿角卧江沙好¶
與蘇凋瘵誰令息歎嗟春風多少意殘竹映松花¶
　　　次黄存之東臯韻(録一首/)¶
蓺木東臯下新榮冐水涯錦機分箔閙青子亞枝斜犢¶
角初生筍龍鬚正引𤓰汲清雙玉井留客品嘗茶¶
<pb:KR4h0143_WYG_045-5a>¶
負耒東臯下溝塍稻秫分汙邪爭一溉臺笠事重耘豳¶
雅春稱壽秦謳歳勞勤無功虛作傳農績未如君¶
　　胡仲參¶
　　　山中作¶
邨居便野性况復是清秋為愛山間好因成旬日留林¶
深喧鳥雀露重滴松楸昨夜新寒入篝燈覆敝裘¶
　　　入京第一程¶
六載館杭州重來訪舊遊山中隨過雨客裏又驚秋嵐¶
<pb:KR4h0143_WYG_045-5b>¶
氣蒸衣濕泉聲激石流功名苦行役羞見渡驚鷗¶
　　　道中早發¶
未曉催行色微吟獨據鞍露垂星影濕月淡水光寒犬¶
吠知邨近雞鳴覺夜殘親闈在何許誰念客衣單¶
　　　雪晴汎湖¶
雪後湖清淺令人心眼開林疎知寺近冰合礙舟回寒¶
色欺吟鬢斜陽入酒杯山行已清絶况復是尋梅¶
　　　寄黄雲心¶
<pb:KR4h0143_WYG_045-6a>¶
竹屋少行跡閉門春晝長天時半晴濕人意共炎凉苔¶
蘚侵堦緑荼䕷壓架香㝠搜尋杖屨不為看花忙¶
　　　早發¶
早發六七里前途曙未分漁舟依岸立水碓隔溪聞獨¶
樹支殘月空山半白雲清晨那可駐日出又如焚¶
　　　思家¶
夜夢到山居回頭千里餘屢傳歸去信不得寄來書小¶
徑應添筍荒畦欠理蔬客程頻得雨田里事何如¶
<pb:KR4h0143_WYG_045-6b>¶
　　　寒夜作¶
生計尚茫茫微吟思故鄉羈愁消不盡寒夜未為長門¶
掩梅花月禽翻竹葉霜挑燈裁錦字明發有歸航¶
　　　雪¶
凝雲釀作雪頃刻滿天涯片片疎還密霏霏整復斜映¶
牕疑月影著地似楊花四望渾同色微茫認㸃鴉¶
　　陳鑒之¶
　　　春晩野歩¶
<pb:KR4h0143_WYG_045-7a>¶
容易老春工扶藜趂好風蛙跳蒲細細燕没絮濛濛沽¶
酒亦可醉有懐誰與同長松古鬚鬛無語對繁紅¶
　　　暮登蓬萊閣¶
危欄散煙鬱已暮亦登臨鼓角孤城日山川萬古心鸛¶
棲松霧重鷗卧渚煙深客子終何托婆娑且醉吟¶
　　　夏夜¶
鵲影翻高樹螢光出淺莎牆低天宇闊樓小月明多清¶
吹徐徐至微雲緩緩過欲談無與共黙坐養天和¶
<pb:KR4h0143_WYG_045-7b>¶
　　陳允平¶
　　　秋暮登太白¶
飄飄短褐袍倚杖立金鼇橋束溪流急樹増山勢高白¶
雲連海嶠黄葉滿亭臯落日西風惡塵埃兩鬢毛¶
　　　題李丹壺壁¶
閒乘海上槎來訪謫仙家風逆磬聲短日低旙影斜猿¶
攀高樹果蜂採半巖花誰在丹臺上三更煉紫霞¶
　　　别何橘潭¶
<pb:KR4h0143_WYG_045-8a>¶
駐馬赤欄橋餘寒著柳條舟車富陽路風雨浙江潮惜¶
别津亭暮思歸故國遥臨行莫惆悵回日定花朝¶
　　　嚴陵郡舎¶
花飛石上斑水落白雲灣簾捲千重樹牕開四面山鼓¶
聲魚市近旂影訟庭閒滿目皆吟思殘陽縹緲間¶
　　　西興¶
西興潮半落漁浦日初昬嶽面雲收脚沙頭浪積㾗樓¶
鐘鳴野寺船鼓入江村回首長安路歸心㡬斷魂¶
<pb:KR4h0143_WYG_045-8b>¶
　　　梁湖道上¶
東風酒斾斜浦口第三家谷鳥鳴春樹江鷗起暮沙故¶
鄉山漸近曲岸柳初芽客路歸心切孤帆帶落霞¶
　　　青龍渡頭¶
天闊雁飛飛松江鱸正肥柳風欺客㡌松露濕僧衣塔¶
影隨潮沒鐘聲隔岸微不堪回首處何日可東歸¶
　　　湖上¶
流水斷橋邊笙歌擁畫船日酣花半醉春困柳三眠䇿¶
<pb:KR4h0143_WYG_045-9a>¶
杖登雲洞觀魚上玉泉鳯城歸去晩山鎻萬重煙¶
　　　馬塍道上¶
閒拖瘦竹笻獨歩馬塍東鳥影青山外春愁碧樹中麥¶
潮風化蝶櫻熟雨生蟲莫過谿頭去谿頭多落紅¶
　　　江邨¶
草舎蔬畦遶柴門竹徑通斷雲遮落日細雨濕斜風野¶
艾抽花碧山茄帶葉紅煙深南浦逺難認楚江楓¶
　　樂雷發¶
<pb:KR4h0143_WYG_045-9b>¶
　　　訪伯父幽居¶
對坐如禪舎閒燒石乳香書看新講義藥問未傳方僕¶
語梅花裏僧經竹案旁題詩吾豈敢牕户半吟章¶
　　　次韻史主簿雨夜見寄¶
水長許由溪春寒入竹扉㡬人聴夜雨唯我怯單衣樹¶
罅青燈耿籬根白菌肥明朝有忙事推枕問魚磯¶
　　張至龍¶
　　　齊雲寺¶
<pb:KR4h0143_WYG_045-10a>¶
雨疎分㸃下畧彴界横塘接竹通生水搴蘿補壊牆字¶
塗牕眼黒香染佛衣黄未晩螢先出蕭然兩畫廊¶
　　　李梅磵雪後留飲¶
擁爐收案牘市逺隔喧譁伎唱新填曲僮分旋碾茶花¶
枝承雪重燭熖受風斜僦屋為官舎更深酒更賖¶
　　　峽口¶
峽深猶有路泉逺不知源禽學鄉談語山填野燒㾗晩¶
風樵笛塢春日酒旗邨茆舎人耕罷鳬雛浴水渾¶
<pb:KR4h0143_WYG_045-10b>¶
　　毛珝¶
　　　湓江¶
逺樹一重重煙邨與市通難尋元亮宅遥酹菊花叢蜀¶
浪帆檣外廬山几席中何時邊事息來此作漁翁¶
　　徐集孫¶
　　　同杜北山鄭渭濱湖邊小憩¶
與朋看落葉捨棹踏湖西野店傳杯酌殘陽索品題雲¶
隨波影動山被柳隂迷一㸃寒雅過知他何處棲¶
<pb:KR4h0143_WYG_045-11a>¶
　　　訪詩人¶
得得訪詩仙平湖水接天身輕如鶴羽路逺買漁船日¶
上荷撑蓋春深柳脱綿造門人已出冷潄石山泉¶
　　　石屋¶
路僻鳥闗闗行吟逐字刪偶來游石屋却喜見香山閣¶
峭寒雲䕶巖深野水閒坡仙留墨在姓字有無間¶
　　　孤山訪鄭渭濱不值¶
寂寞石琴臺香雲撥不開多知騎鶴出自欲買舟來葑¶
<pb:KR4h0143_WYG_045-11b>¶
岸春回草山亭雨謝梅懐人成悵惘日暮惜空囘¶
　　王琮¶
　　　讀書樓作¶
近來閒過日幽事頗相闗逺樹開晴畫歸雲當晩山宦¶
情隨處薄詩藁逐時刪骨若無仙分何因住此間¶
　　　三巖¶
閒攜一壺酒來對雪巖斟秋老瀑飛瘦石寒雲宿深坐¶
無僧共話行有鶴隨琴此處儘不俗令人生隠心¶
<pb:KR4h0143_WYG_045-12a>¶
　　宋自遜¶
　　　一室¶
一室冷如冰梅花相對清殘年日易曉夾雪雨難晴身¶
計蠒千緒世紛棋一枰麯生老解事談笑破愁城¶
　　趙與東¶
　　　次韻方萬里雨夜雪意¶
芋火房隂處翛然類嬾殘雨欺梅影瘦風助竹聲寒擁¶
袂衣全薄哦詩字欲安兒童疑有雪頻起穴牕看¶
<pb:KR4h0143_WYG_045-12b>¶
　　　次韻方萬里寒甚送酒¶
連日寒殊甚衰年無一能硯呵磨凍墨瓶曬插花冰浮¶
世無根絮餘生有髪僧蘇門如可即端合事孫登¶
　　王柏¶
　　　舟中和葉聖予¶
江闊風帆急潮回沙露㾗寒林無剩葉茅舎各成邨雁¶
落煙波渺鴉歸野色昬未知孤客棹今夜泊誰門¶
　　　野興¶
<pb:KR4h0143_WYG_045-13a>¶
文字饑難煮為農䇿最良興來鋤曉月倦後卧斜陽秋¶
稼連千頃春花醉㡬塲任他名利客車馬逐康莊¶
　　何偁¶
　　　贈王居士¶
多羡王居士心閒事事幽山從天末見江近枕邊流春¶
囿千葩秀霜林百果收更能窮物理濠上看魚遊¶
地占松江勝為園不種𤓰幽深清磬響高下石欄斜花¶
密蜂隨蝶林深雀啄蛇勝如摩詰畫不是季鷹家¶
<pb:KR4h0143_WYG_045-13b>¶
霜落川原淡風高木葉丹雲垂千頃白月墮一江寒禮¶
佛因成塔焚香旋築壇竹聲過小院雜珮響珊珊¶
　　徐作¶
　　　開菴¶
藜莧幽人室丘園隠者居一原青嶂合萬木緑隂疎手¶
把歸田賦腰懸種樹書桑麻連畛秀網罟入溪漁¶
　　方中荀¶
　　　虎丘¶
<pb:KR4h0143_WYG_045-14a>¶
海湧起平田禪扉古木間出城先見塔入寺始登山堂¶
靜叅徒散巢喧乳鶴還祖龍求寶劒曾此鑿孱顔¶
　　黄㓜張¶
　　　過臨平¶
孤踪逐浪萍㡬度過臨平人語水相應帆移山倒行鷺¶
飛秋嶼冷虹飲晩川明不是憑詩句丹青寫不成¶
　　馬廷鸞¶
　　　程楚翁見訪¶
<pb:KR4h0143_WYG_045-14b>¶
汗竹丹鉛側空花粉黛中尚懐丞相亮肯署大夫雄有¶
客來今雨誇予邁古風幽情傾不竭渺渺碧雲東¶
　　羅椅¶
　　　次劉孟元見贄韻¶
坐久不知夜饑鼯窺瓦檠詩從吟樂國酒不打愁城白¶
雪夫君句黄花老我情商量能住否賸欲飲公榮¶
　　何夢桂¶
　　　登天台巾山¶
<pb:KR4h0143_WYG_045-15a>¶
寸碧倚蒼旻孤城俯可吞人行平木杪帆去入雲根月¶
榻留僧夢風松弔鶴魂江心千古石歳歳記潮㾗¶
　　方䕫¶
　　　早行¶
早起理歸裝殘燈耿曙光開門半山月立馬一庭霜鐘¶
響知雲寺波聲認石梁修途留不住去去出山莊¶
　　　曉行¶
百年長擾擾無地寄浮蹤客醉傷春酒人行送曙鐘煙¶
<pb:KR4h0143_WYG_045-15b>¶
霏啼謝豹星斗壓盧龍笑共孤雲去歸投江上峯¶
　　　秋晩雜興¶
天涯誰道逺嶺海接并幽馬帶交河種人穿真臘裘梅¶
花南國夢苜蓿故宫秋安得方仙道飄飄訪十洲¶
青溪溪上路書劒此棲遲涼月穿衣褐寒波照鬢絲古¶
桐傳賀若横玉犯龜兹不為傷秋老孤吟自可悲¶
　　　夜坐¶
風葉夜蕭騷寒鐙照寂寥冷泉和月汲殘葉帶霜燒半¶
<pb:KR4h0143_WYG_045-16a>¶
白吟髭茁餘紅醉臉潮舊來樵牧地小隠不須招¶
　　魏新之¶
　　　春日田園雜興¶
野景入時務東風劚滿鋤笛聲牛出後酒味燕來初榖¶
種天心在桑枝雨澤餘紅塵幾飛鞚肯信有農書¶
　　熊鉌¶
　　　泊舟野望¶
樹色連雲色春歸物更妍落紅飄近岸新緑漲平川野¶
<pb:KR4h0143_WYG_045-16b>¶
鸛窺漁笱沙鷗避客船斜陽江上立搔首意茫然¶
　　牟巘¶
　　　贈厲白雲上人¶
雙徑聞鐘罷而今但熟眠事須紅日上身在白雲邊古¶
貌應違俗高吟不礙禪爐頭煨芋火相對各欣然¶
　　真桂芳¶
　　　夏晩江行¶
行盡山頭路江空帶夕暉風蟬聲不定水鳥影同飛蕭¶
<pb:KR4h0143_WYG_045-17a>¶
散烏藤杖輕鬖白苧衣試呼垂釣者分我半苔磯¶
　　　光霽閣晩望¶
一閣納萬象危欄俯渺茫白沙難認月黄葉易為霜宿¶
鳥投煙嶼歸樵趂野航孤吟誰是伴漁笛起滄浪¶
　　　興福寺¶
為厭市喧雜攜詩來此吟鳥聲山路靜花影寺門深樓¶
閣莊嚴界池塘清淨心松風亦好事送客出前林¶
　　　修真院訪崔道士¶
<pb:KR4h0143_WYG_045-17b>¶
竹扉蒼蘚牆林下小丹房風定香煙直月斜簾影長瀹¶
茶泉味别㸃易露㾗香安得棲塵外求師却老方¶
　　　三山旅夜¶
獨坐本無况淒涼更旅中檻低簷礙月牕破紙吟風鄰¶
館笛三弄譙樓鼓二通半觴聊自適新荔擘輕紅¶
　　　泊白沙渡¶
日暮片帆落渡頭生暝煙與鷗分渚泊邀月共船眠燈¶
影漁舟外湍聲客枕邊離懐正無奈况復聴啼鵑¶
<pb:KR4h0143_WYG_045-18a>¶
　　　曉行山間¶
出門誰是伴只約瘦藤行一二里山徑兩三聲曉鶯亂¶
峯相出沒初日乍隂晴僧舎在何許隔林鐘磬聲¶
　　　山間次季芳韻¶
好山多在眼塵事少闗心風竹有聲畫石泉無操琴許¶
猿分野果留鶴守雲林不是閒邊客誰來此地吟¶
　　　溪行¶
春暖溪西路行吟又㡬回水清明白鷺花落失青苔雲¶
<pb:KR4h0143_WYG_045-18b>¶
過日吞吐樹揺風徃來漁歌聴未了欲去又徘徊¶
　　　幽居雜興¶
松桂小菟裘山扉幽更幽蜂王衙蚤晩燕子社春秋鬢¶
秃難遮老心寛不貯愁年來把鋤手無復揖公侯¶
　　　蘭溪舟中¶
一舸下中流西風兩岸秋櫓聲揺客夢帆影挂離愁落¶
日魚蝦市長煙蘆荻洲篙人夜相語明發又嚴州¶
　　　臨江曉行¶
<pb:KR4h0143_WYG_045-19a>¶
茅舎亂雞聲疎林淡見星霜輕留草緑霧暗失山青蹤¶
跡去來燕交游聚散萍浮生原是客不必恨飄零¶
　　　舟中峽口¶
亂山如碧玉處處見鵑花水漲傍分港舟行倒走沙宿¶
依沽酒市飯過釣魚家喜脱水波險推篷數暝鴉¶
　　　寄郭月篷¶
煙波秋草外活計一漁篷淡月明寒葦新霜醉曉楓身¶
雖殊出處道豈有窮通俯仰看人面何如數過鴻¶
<pb:KR4h0143_WYG_045-19b>¶
　　　夜話無上人房¶
蒲團一榻上坐到夜將分牕月燈昬見巖泉雨歇聞茶¶
甌勝飲酒禪語當論文只恐紅塵跡涴師松下雲¶
　　　春游和胡叔芳韻¶
春光潑眼明占勝得新亭棠醉風扶起柳眠鶯喚醒非¶
無杯泛緑安得鬢皆青且事日為樂歌聲莫暫停¶
　　　山亭避暑¶
怕礙清風入丁寧莫下簾地皆宜避暑人自要趨炎竹¶
<pb:KR4h0143_WYG_045-20a>¶
色水千頃松聲風四簷此中有幽致多取未傷廉¶
　　　枕上偶成¶
長夜更難曉天寒吟思清夢魂山館枕燈影雪牕檠守¶
拙艱生理安貧識世情淒風響簷竹豈是不平聲¶
　　　春感¶
春光元自好我却為春愁但見柳青眼不知人白頭一¶
生浮似寄百歳去如流頼有芳樽在花前日醉游¶
　　　春曉園中¶
<pb:KR4h0143_WYG_045-20b>¶
緑隂留我立清曉小䦨東林外一鳩雨柳邊雙燕風吟¶
懐愁渺渺春事去悤悤莫恨芳菲盡葵榴花又紅¶
　　　閒居¶
虛明兩竹牕濟楚一書房風動鳥移樹花香蝶過牆身¶
安知病少晝靜覺春長未必全無事終焉也勝忙¶
　　　樓居¶
攜書來過此便覺不塵埃簷冷留雲宿牕明報月來閒¶
愁山隔斷幽夢鳥呼回湖海元龍氣從渠俗子猜¶
<pb:KR4h0143_WYG_045-21a>¶
　　　夏日¶
虛牕暑亦涼境靜晝偏長樹色煙明滅蟬聲風抑揚家¶
貧書是業身老睡為鄉赤日黄埃客紛紛為底忙¶
　　　晩春¶
有恨青春老無營白晝長葉新林换緑花落地生香雨¶
意一番足人家百事忙為儒竟成誤悔不早農桑¶
　　　冬雪¶
雪凍飛禽少林深落葉多寒塘倒山影空谷答樵歌不¶
<pb:KR4h0143_WYG_045-21b>¶
有梅花在其如詩思何霜風吹落㡌應歎髩絲皤¶
　　　江樓秋夕¶
樓高古城遶無奈漏頻催幽夢風吹斷新吟月送來江¶
長漁唱逺雲冷雁聲哀明日重陽酒黄花開未開¶
　　　初夏訪劉道士¶
白雲隨杖屨伴我到山房暑薄疑天别林深見路長术¶
芝皆道味花竹亦詩香更待荷開候來分半榻涼¶
　　　孤標上人留宿¶
<pb:KR4h0143_WYG_045-22a>¶
山僧留我宿我亦似山僧香茗半甌雪寒虀一筯冰廊¶
風響黄葉壁雨暗青燈參透詩三昧何須契一乘¶
　　　秋晩¶
暮色入江郊霜風兩髩毛笛聲吹月落詩興挾秋高謝¶
絶南柯蟻留連左手螯孤燈竹牕裏危坐一歌騷¶
　　王易簡¶
　　　寶林寺¶
元度存遺跡元英有舊詩城中獨高處雪後最佳時拂¶
<pb:KR4h0143_WYG_045-22b>¶
壁書行記逢僧談故祠䦨干頻徙倚不奈朔風吹¶
　　趙若槸¶
　　　即事¶
雲散春山出人閒白晝長禽聲答空谷樹影畫斜陽種¶
果期秋實澆花趂晩凉行藏天已定隨分且徜徉¶
　　劉辰翁¶
　　　龍霧州雪¶
此處㡬人行隔波揺暮晴洲廻江似玦山逺雪如城離¶
<pb:KR4h0143_WYG_045-23a>¶
合看雙櫓荒寒又一程今年梅未醉最覺别來輕¶
　　李珏¶
　　　題崇元觀¶
舟維楊柳岸來拜晉英靈碑古龍紋暗劒寒蛟血腥江¶
春半篙緑山曉一樓青燈火旌陽殿鐘聲過客聴¶
　　吳大有¶
　　　餞陳隨隠歸鄉¶
兩年書問斷湖海竟悠悠一見心雖滿相看泪忽流彩¶
<pb:KR4h0143_WYG_045-23b>¶
煙山色暮碧瀬月㾗秋明日登程去鶺鴒沙上愁¶
山中多雨水秋晩正妨農病菜和根煮新粳帶濕舂擁¶
沙埋廢井墮石折枯松寂寂猿啼晝白雲藏數峯¶
　　王奕¶
　　　回建徳寄馮和峯隠士¶
王子歸鄒魯知公隠徳鄉道為千載惜身抱六經藏青¶
壁丹崖逺黄花白髪香百年交一臂悔不拜龎牀¶
　　吳錫疇¶
<pb:KR4h0143_WYG_045-24a>¶
　　　春望¶
春事今如此憑高興未刪半簾疎雨過一院落花閒草¶
色迷幽徑泉聲出晩山東風能育物不改髩毛斑¶
　　　洲上¶
藜杖歩芳洲風花㸃碧流時情鳬汎汎心事水悠悠有¶
約山長翠無名草自幽聲聲啼布榖夜雨足西疇¶
　　　山行¶
䇿蹇又山行看山不識名平林秋後薄疊嶂日邊明雲¶
<pb:KR4h0143_WYG_045-24b>¶
近侵衣濕泉幽照影清歸樵饒樂意笛弄兩三聲¶
　　　新城¶
短棹泊新城江寛風易生帆隨潮共上煙接岸俱平冷¶
蕊江南信孤鴻塞北聲詩成休朗誦怕有老龍驚¶
　　　九日¶
九日今朝是風吹㡌欲斜愁惟添白髮貧莫負黄花蟹¶
上橙初熟秋登酒易賖茱萸休把翫且辦醉生涯¶
　　　山居寂寥與世如隔是非不到榮辱兩忘因憶¶
<pb:KR4h0143_WYG_045-25a>¶
　　　秋崖工部嘗教以我愛山居好十首追次其韻¶
　　　聊冩窮山之趣(録八首/)¶
我愛山居好杖藜歩晩晴俗醇存古意境寂快詩情杜¶
老銀絲鱠坡翁玉糝羮隨縁清供足儘可佚餘生¶
我愛山居好蔬畦間蒔花筧泉歸㸑舎篝火偷鄰家茁¶
嫩貓頭筍焙芳雀舌茶野人曾拜號何用給黄麻¶
我愛山居好軒牕傍水開遊魚吹墮絮閒鶴啄荒苔有¶
字人誰問無租吏不來寂寥門徑側數尺長蒿萊¶
<pb:KR4h0143_WYG_045-25b>¶
我愛山居好崖雲濕㸑煙琴横雙鶴舞犁閣一牛眠酒¶
熟花開日詩成雨霽天逢塲聊適意總結喜歡縁¶
我愛山居好枌榆老故丘好峯當户立逺水䕶田流鼓¶
響移秧日耞鳴穫稻秋年豐身老健一飽外無求¶
我愛山居好荒磯一釣竿白鷗春水闊黄犢緑坡寛徑¶
菊香秋晩溪梅報歳寒人間幽意足詩思倚䦨干¶
我愛山居好茶甌困解圍松邊横蘚石柳下敞漁扉細¶
雨噞喁出斜陽觳觫歸交情殊貴賤似覺故人非¶
<pb:KR4h0143_WYG_045-26a>¶
我愛山居好田園在力耘樵歌風外斷猿嘯月中聞舴¶
艋夜招鶴轆轤曉汲雲久慙呼處士未必應星文¶
　　湯仲文¶
　　　過東洞庭山¶
寒色滿空山翛然一徑閒鳥啼黄葉外人度翠峯間古¶
殿藏雲氣唐碑帶蘚斑未窮幽絶處興盡忽思還¶
　　　虎丘¶
虎是何年踞名存跡已亡塔從林外出山向寺中藏池¶
<pb:KR4h0143_WYG_045-26b>¶
暗生寒氣臺荒受夕陽更無人道古來祇為春忙¶
　　　過慧山寺¶
梁溪停短櫂帶月歩西闗路盡忽逢寺松多不見山巖¶
腰雲殿古洞口石泉間到此政吟苦秋聲滿樹間¶
　　顧逢¶
　　　題善權寺¶
英臺修讀地舊刻字猶存一閣出霄漢萬松連寺門洞¶
深雲氣冷池淺鹿行渾山下流來水風雷日夜喧¶
<pb:KR4h0143_WYG_045-27a>¶
　　文天祥¶
　　　餞新班弟¶
送君天上去當户理瑶琴萬里白鷗逺千山黄葉深江¶
空行路影日暮倚門心若見西湖雪灞橋人正吟¶
　　　别謝愛山¶
緑綺知音早青燈對語遲那知今雨别又重故人思山¶
隔詩情逺雲含客思悲小樓今夜笛莫向月中吹¶
君今拂衣去我獨枕書眠一片過林雨數聲當户蟬情¶
<pb:KR4h0143_WYG_045-27b>¶
長空有恨吟苦不成篇後㑹知何日西風老雁天¶
　　　病中又賦¶
寄興逃吾病吟詩老此生風高鴻雁起晴久鵓鳩鳴野¶
樹辭秋落溪雲帶雨行晩涼便嬾坐移傍竹隂清¶
　　　病愈簡劉小邨¶
倦餘心似醉病起首如蓬黄竹斷橋雨白蘋長笛風躚¶
躚鷗屢舞咄咄雁書空孤負秋來眼閒挑㸑下桐¶
　　　早起偶成¶
<pb:KR4h0143_WYG_045-28a>¶
澹澹池光曙沉沉野色秋片雲生北舎隻雁過南樓有¶
見皆成趣無言總是愁芭蕉夜來水嚥罷自搔頭¶
　　　曉起二首¶
夢破風煙迥衾寒不自由鐘聲到枕曙月影入簾秋雁¶
過江山老蛩吟草樹愁整冠人共笑兩月不梳頭¶
逺寺鳴金鐸疎牕試寶薰秋聲江一片曙影月三分倦¶
鶴行黄葉癡猿坐白雲道人無一事抱膝看回文¶
　　　夜坐¶
<pb:KR4h0143_WYG_045-28b>¶
淡煙楓葉路細雨蓼花時宿雁半江畫寒蛩四壁詩少¶
年成老大吾道付逶遲終有初心在聞雞坐欲馳¶
　　　羅山長存叟兄弟來謝宴山中¶
天開盤谷隠春到浣溪家一水樓臺影滿山桃李花春¶
風寄横笛夜月擬乘槎政好逢佳客江空北斗斜¶
　　　幕客載酒舟中即席序别¶
故人滿江海游子下瀟湘夢載月千里意行雲一方櫓¶
聲人語小岸影客心長總是浮萍迹飛花莫近牆¶
<pb:KR4h0143_WYG_045-29a>¶
　　　題鬱孤臺¶
城郭春聲闊樓臺晝影遲並天浮雪界蓋海出雲旗風¶
雨十年夢江湖萬里思倚欄時北顧空翠濕朝曦¶
　　　翠玉樓¶
昬鴉何處落野渡少人行黄葉聲在地青山影入城江¶
湖行客夢風雨故鄉情試問南來信梅花三兩英¶
　　　皂蓋樓¶
一水樓臺繞半空圖畫開蝸涎行薜荔雀影上莓苔碧¶
<pb:KR4h0143_WYG_045-29b>¶
落人千載青山酒一杯晩煙看不盡待月却歸來¶
　　　賣魚灣¶
風起千灣浪潮生萬頃沙春紅堆蟹子晩白結鹽花故¶
國何時訊扁舟到處家狼山青兩㸃極目是天涯¶
　　　竹間¶
倦來聊歇馬隨分此青山流水竹千个清風沙一灣乾¶
坤醒醉裏身世有無間客路真希絶浮生半日閒¶
　　　别里中諸友¶
<pb:KR4h0143_WYG_045-30a>¶
青山重回首風雨暗啼猿楊柳溪頭釣梅花石上尊故¶
人無復見烈士尚誰言長有歸來夢衣冠滿故園¶
　　　夜¶
秋光連夜色萬里客淒淒落木空山杳孤雲故國迷衾¶
寒霜正下燈晩月平西夢過重成夢千門雞亂啼¶
　　　雨雪¶
秋色金臺路殷殷半馬蹄因風隨作雪有雨便成泥過¶
眼驚新夢傷心憶舊題江雲愁萬疊遺恨鷓鴣啼¶
<pb:KR4h0143_WYG_045-30b>¶
　　許月卿¶
　　　看山¶
看山車放慢遇水馬爭先須信一年景無如三月天露¶
花如此好煙柳十分圓客醉不須去竹牀相對眠¶
　　王夢應¶
　　　東歸¶
一棹仍為别他鄉復避兵客隨風雨老春著鼓鼙輕宇¶
宙闗何事艱危得此生門前一溪水㡬日到江城¶
<pb:KR4h0143_WYG_045-31a>¶
　　　甲申元日¶
上日仍漂寄尊前客又非鄉心眠聴雨病骨晩添衣街¶
鼔春將動簾燈寒未歸梅花經一雪㡬片不曽飛¶
　　林景熈¶
　　　崑巖¶
神斧何年鑿南山片石盤玉藏仙笥古翠落縣門寒老¶
木天邊瘦歸雲雨外殘市塵吹不到朝夕靜相看¶
　　　鄭宗仁㑹宿山中¶
<pb:KR4h0143_WYG_045-31b>¶
挑燈懐舊夢移席近春泉共話忽深夜相看非少年斗¶
垂天末樹燐出雨餘田亦有茅簷下飯牛人未眠¶
　　　桐角(楚間山家每季春截桐/皮巻而吹之謂之桐角)¶
田家無律吕聲寄始華桐碧巻春風老清吹野水空客¶
心寒食後牛背夕陽中不惹梅花恨年年送落紅¶
　　　飛雲渡¶
人煙荒縣少澹淡隔秋隂帆影分南北潮聲變古今斷¶
峯僧塔逺初日海門深小立蘆風起乘槎動客心¶
<pb:KR4h0143_WYG_045-32a>¶
　　　道中¶
程入江鄉宿新炊飯帶砂亂山愁外笛孤驛夢中家野¶
水平菰葉春風足楝花西來三兩客閒説舊京華¶
　　　宿台州城外¶
荒驛丹丘路秋高酒易醒霜増孤月白江截亂峯青旅¶
雁如曾識哀猨不可聴到家追此夕三十五郵亭¶
　　　神山寺訪僧¶
獨客無清伴高僧住别邨空山卓錫影斷石繫舟㾗風¶
<pb:KR4h0143_WYG_045-32b>¶
細松生籟沙虛竹走根小停閒坐久落日嘯孤猿¶
　　　鄭氏西莊¶
不踏紅塵道結廬依水鄉逺風開宿雨高樹表初陽犢¶
卧野門寂雁飛秋稻香午橋花竹地囘首已淒涼¶
　　　仙壇寺西林¶
古壇仙鶴杳野鹿自成羣松氣浮清曉經聲出白雲石¶
穿僧屋過水到寺門分人世無窮事山中了不聞¶
　　　夜意¶
<pb:KR4h0143_WYG_045-33a>¶
澹然無一事至樂在書牀老石棲雲定疎松過雨香砧¶
清秋巷㢠燈白夜堂涼此意無人㑹重城醉夢鄉¶
　　　新昌道上¶
江湖猶是客歳月已成翁仙路重雲外人家落木中山¶
㾗經燒黒土脈入泉紅又得春風信孤花照驛東¶
　　　過北雁蕩山下¶
驛路入芙蓉秋高見早鴻蕩雲飛作雨海日射成虹一¶
水通龍穴諸峯盡佛宫如何靈運屐不到此山中¶
<pb:KR4h0143_WYG_045-33b>¶
　　　禹廟¶
萬國曾朝㑹羣山尚鬱盤嚴祠鎮元璧故代守黄冠窆¶
入雲根古梁歸雨氣寒年年送春事來拂蘚碑看¶
　　　京口月夕書¶
山風吹酒醒秋入夜燈凉萬事已華髮百年無異鄉逺¶
城江氣白高樹月痕蒼忽憶凭樓處淮天雁呌霜¶
　　　許郢州故宅¶
讀君丁卯集想此建橋時荒草一區宅清風七字詩吳¶
<pb:KR4h0143_WYG_045-34a>¶
雲含靜態郢樹寄餘悲落日空懐古長歌知不知¶
　　　漁笛¶
楚竹聲何逺蒼茫想釣舟横當半篷月吹破一江秋落¶
葉紛前浦驚鴻過别洲曲終枕蓑卧無夢到涼州¶
　　　山中早行¶
短䇿穿幽徑山樵半掩扉月斜林影薄石盡水聲微一¶
犬隔籬吠孤僧何處歸相逢松下立風露滿秋衣¶
　　　山隂秋懐¶
<pb:KR4h0143_WYG_045-34b>¶
舊遊渾似夢短髮不勝簪風雨行金氣乾坤老鐵心舜¶
田秋稗滿禹穴夕雲深正是登臨懶淒涼隔水砧¶
　　　溪亭¶
清秋有餘思日暮尚溪亭高樹月初白微風酒半醒獨¶
行穿落葉閒坐散流螢何處漁歌起孤燈隔逺汀¶
　　王英孫¶
　　　寶林寺¶
飛來㡬千載臺殿壓岧嶤落日飛仙䑕秋風下健鵰山¶
<pb:KR4h0143_WYG_045-35a>¶
腰微露石海眼暗通潮堪歎元音後詩名竟寂寥¶
　　方鳯¶
　　　鹿田聴雨¶
禪棲投倦客山雨起更䦨牕葉散幽響石林生峭寒洞¶
深猶暗瀑江逺忽風湍想像雲蘿外應宜晩色看¶
　　謝翺¶
　　　元日讀老子望瀑作¶
空山無轍迹懸水下分洪醉醒聴猶在寒暄色不同異¶
<pb:KR4h0143_WYG_045-35b>¶
書天姥秘靈物乳池空秖憶殘年雨先流到海中¶
　　　雨中觀海棠¶
風吹簾網動對爾惜芳菲蜀雨何人在吳宫秖燕歸燭¶
消春粉盡涙濕野香微抱蘤殘青子鳥銜隨處飛¶
　　　二月十日¶
山居少四鄰櫧葉半為薪野色生遥念空江滯此身風¶
濤春憶越親舊晩游秦獨擬尋雞犬雲蘿挂葛巾¶
　　　山隂道中呈鄭正樸翁¶
<pb:KR4h0143_WYG_045-36a>¶
楊柳逺天色野風來水涯異鄉同夢客今雨故人家越¶
樹夜啼鳥禹陵冬落花悠悠江海意為爾髩先華¶
　　　别子靜郤送之霅¶
獨徃知吾事語離何所求故家無别業殘夢下扁舟積¶
葉吳宫冷吟猿顧渚秋那能不相待羈旅負清遊¶
　　　雨夜呈韶卿¶
相看隴水雲一夕㡬回分預恐今宵雨他年獨自聞野¶
花同楚越江靄雜朝曛不得鋤芝术逢樵却寄君¶
<pb:KR4h0143_WYG_045-36b>¶
　　　暮春感興¶
天涯芳草夢此意未應泯獨對風煙老虛為江海人漁¶
樵分落日櫻筍過殘春舉世無知巳他生應逐臣¶
　　　雨中感懐¶
幽齋蒲稗裏夜色入柴荆坐久雨聲絶水深荷刺生聴¶
猿思楚宿失鶴夢南征白屋青山下何年返舊耕¶
　　　巳丑除夜¶
髩絲殘雪影况復在塵埃暮色隨鐘盡年光逐水來鄰¶
<pb:KR4h0143_WYG_045-37a>¶
逋燈下索鄉夢戍邊回明日聴春雨渡江登越臺¶
　　　青篛亭¶
青山何處似疑是剡溪傍採篛無人到生莎滿徑荒水¶
交難辨色花和不同香歸路逢樵子麻衣草結裳¶
　　　社前¶
無家借燕住離别又經年客館依山上春分到社前雨¶
來換宿水雲起暗晴川颯颯吹衣帶因風問去船¶
　　汪元量¶
<pb:KR4h0143_WYG_045-37b>¶
　　　杭州¶
有客囘陽九無人握髮三闗中新約法江左舊清談鐵¶
騎來天北樓船過海南一枝巢越鳥八繭熟吳蠶¶
　　　江陵¶
月到荆江上輕帆莫逺揚水揺龍影動風送雁聲長北¶
斗囘秋柄南辰耿夜光徘徊舒一嘯詩興落瀟湘¶
　　　封丘¶
今夜宿封丘明朝過汴州雲横遮逺塞水落見長洲樹¶
<pb:KR4h0143_WYG_045-38a>¶
折棗初剥藤枯𤓰未收傾囊沽一斗聊以慰羈愁¶
　　趙孟堅¶
　　　題道塲¶
夜泊禪扉靜清吟入興頻風生水鱗甲雲放月精神禪¶
有機元秘詩無句法新舊題尋不見吹遍壁間塵¶
　　鄭思肖¶
　　　題多景樓¶
英雄登眺處一劒獨來遊男子抱竒氣中原入逺謀江¶
<pb:KR4h0143_WYG_045-38b>¶
分淮浙土天闊楚吳秋試望斜陽外誰寛西顧憂¶
　　　山中聞鶴¶
涼夜坐巖石飛來白鶴鳴星流銀彈過月碾玉輪行萬¶
里思不極一天秋更清欣然有所得長嘯度蓬瀛¶
　　　宿虎丘寺¶
到晩歸不去因而此宿休雪深千古寺月冷一天秋崖¶
裂池如束天虛塔欲浮最宜初日上高處見煙收¶
　　　送人之官¶
<pb:KR4h0143_WYG_045-39a>¶
爛醉擁貂裘揮鞭跨紫騮客途寒色重邊地月華愁旌¶
斾開前道江山指别州相逢俄作别滄海一虛舟¶
　　　聴琴¶
洋洋盈耳間一𣲖水潺潺意不隨聲盡心應與物閒宿¶
雲穿竇出飛鳥御風還却喜無人識支頤看逺山¶
　　　别故人¶
拍馬又登程餘酣尚未醒曙蟾消淡白秋漢覆空青江¶
走遊龍勢山盤睡虎形飄零毋感歎天地一浮萍¶
<pb:KR4h0143_WYG_045-39b>¶
　　　獨釣¶
高興一絲在清風萬古長不為周吕望願似漢嚴光天¶
下皆秋雨山中自夕陽後來有孺子終久辨滄浪¶
　　　曉晴¶
雨晨輝朗霽一碧湛無垠草木新容淨林巒逺意分海¶
生東出日天散北飛雲却喜風猶競微涼透夏薰¶
　　　晩晴¶
落照開空霽明霞映水鮮乾文懸造化土𣲖潤山川白¶
<pb:KR4h0143_WYG_045-40a>¶
滿重圓月青還不翳天定鐘聲更徹通夕喜無眠¶
　　　宿半塘寺¶
一襟清氣足此夜豈人寰醉影松杉下吟身風露間秋¶
懸當殿月雲宿近城山明發騎鯨去飄然不可攀¶
　　　宿本覺寺¶
一宿路傍寺霜清夢亦寒憶曾遊覽處來覓舊題看病¶
衲成新墖層樓隠敗垣青山猶不老千疊似翔鸞¶
　　柴望¶
<pb:KR4h0143_WYG_045-40b>¶
　　　月夜溪莊訪舊¶
山山明月露何處認梅花石色冷疑水溪流白是沙清¶
吟幽客夢華髮故人家相見即歸去已應河漢斜¶
　　何天定¶
　　　散策¶
孤坐忽不樂出門聊散行溪喧亂人語樹偃礙農耕雨¶
徑莓苔積陽坡草木明道逢九十老相對話承平¶
　　王曼之¶
<pb:KR4h0143_WYG_045-41a>¶
　　　春日郊行¶
出門逢柳色忽過野橋西坐石看潮長隔花聞鳥啼地¶
隨芳草盡樹與夕陽齊不是桃源路行人亦自迷¶
　　王澮¶
　　　贈段十¶
相識風塵下斯文伯仲間騎驢逢聖日捫蝨對秋山忠¶
義偏成拙支離最得閒秦川貴公子早計適荆蠻¶
　　冉琇¶
<pb:KR4h0143_WYG_045-41b>¶
　　　海州¶
波濤起天末舟檝滿城隅管晏非王佐田韓有覇圖何¶
門堪趿履吾道欲乘桴倚杖春風近含愁向緑蕪¶
　　元吉¶
　　　陪翟三游平州東城¶
老境逢春色平州聚徳星不堪歌敕勒并欲案丁零雪¶
泥殘年白山呈太古青殊方更分手暮角若為聴¶
　　師嚴¶
<pb:KR4h0143_WYG_045-42a>¶
　　　公安早發¶
去國秦公子窮途阮歩兵别離如昨日豪俠異平生江¶
月為誰好巴船何處行高秋伴揺落早發若為情¶
　　皇甫明子¶
　　　水國¶
水國淒涼住秋宵爛漫眠歸雲猶帶雨墮月忽明船社¶
稷資長算髭鬚近暮年亂離棲不定百口託浮田¶
　　丁開¶
<pb:KR4h0143_WYG_045-42b>¶
　　　揚州歳暮¶
萬國春囘日層城晩眺餘江聲隔吳楚原色到邳徐大¶
閲軍容壯狂歌客禮疎百年寒荻裏風雨憶吾廬¶
　　楊應發¶
　　　水宿¶
水宿逢今雨春歸反故園聖朝臣已老往事客何言乞¶
米分鄰里看書到子孫蒼茫不可㑹一笑了清樽¶
　　楊雯¶
<pb:KR4h0143_WYG_045-43a>¶
　　　　宿峽市¶
　人煙正揺落樓笛頗清圓老樹依山驛東風上峽船江¶
　湖萬里外燈火十年前世路能令老吾生且醉眠¶
　¶
　¶
　¶
　¶
　¶
<pb:KR4h0143_WYG_045-43b>¶
　¶
　¶
　¶
　¶
　¶
　¶
　¶
御選宋詩巻四十三¶
