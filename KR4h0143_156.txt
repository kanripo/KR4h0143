# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.393785
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷四十八
<pb:KR4h0143_WYG_156-1a>¶
　欽定四庫全書¶
御選元詩巻四十八¶
　　七言律詩六¶
　　　呉萊¶
　　　　次韻柳博士五洩山紀遊¶
　日曉行呼野鶴羣山溪五級洗巖氛虹霓射壁從空現¶
　霹靂搜潭到地聞桑苧茶鐺遺凍雪偓佺藥杵落晴雲¶
　飄然早已同仙術老我曽探嶽瀆文¶
<pb:KR4h0143_WYG_156-1b>¶
　一㸃剛風削玊蓉仙山肺腑閟重重眼穿上界成官府¶
　舌巻西江得祖宗鷲嶺雞峰渾未到龍湫鴈蕩豈多逢¶
　年來卧病吾環堵負却詩家九節笻¶
　　　　浦陽十景(録四首/)¶
　　　　　仙華巖雪¶
　手倚晨扃一渺漫山神擁出玉㠝岏光侵道者祠星室¶
　跡破樵家斲藥壇石筍撐空穿宿暝天機織素挂餘寒¶
　俄然喚醒西南夢怕作松州徼外看¶
<pb:KR4h0143_WYG_156-2a>¶
　　　　潮溪夜魚¶
昨夜寒潮與此通荒溪尚趁百川東行依桕樹林頭月¶
釣拂蘆花嶼畔風插竹侵沙魚扈短篝燈映草蟹碕空¶
太公逺矣吾将隱赤鯉何書在腹中¶
　　　　南江夕照¶
偶出官橋倚落曛詩家觸景謾紛紛彈琴在峽驚聞瀑¶
罨畫為溪喜得雲竹篠晩深樵弛擔莎根秋短牧歸羣¶
道旁更有枌榆社欲脱蓑衣藉酒醺¶
<pb:KR4h0143_WYG_156-2b>¶
　　　　東嶺秋隂¶
幾㸃晴雲著樹梢寒山蒼莽類城壕雞豚日落聲相接¶
鸛鶴風凉勢自髙小徑殘榛分嶺脊平疇淨緑帶溪毛¶
朝來雨足多秋意井上無人事桔橰¶
　　　寄喻國輔張宜之¶
手挾殘編只蠧塵山林著我最閒身槁梧可據瞑須熟¶
華黍雖亡補欲真危坐但看燈作暈逺遊還覺劒生鱗¶
相思正是多風雨滄海無涯可問津¶
<pb:KR4h0143_WYG_156-3a>¶
　　　柳博士自太常出提舉江西儒學來訪宿山中¶
一埽空山鹿豕蹤車如流水馬如龍黄麾法仗知宸輦¶
青史勳名問景鐘宣室受釐端有召曲臺傳禮尚為容¶
少年作賦將投獻東北孤雲是岱宗¶
尚有歐曽舊典刑森然人物照青冥身從北闕攀燕桂¶
夢壓西江食楚萍萬里毳袍春植雪千秋龍劒夜占星¶
此身恨不輕簦笈的的根源在一經¶
　　呉師道¶
<pb:KR4h0143_WYG_156-3b>¶
　　　寄友¶
聚散悠悠水上萍相思千里夢魂驚門扃白日閒花落¶
愁入春風芳草生天北雲遥回雁影江南春盡老䳌聲¶
飄零王粲今何處想見登樓此日情¶
　　　赤壁圗¶
沈沙㦸折怒濤秋殘壘蒼蒼戰鬭休風火千年消伯氣¶
江山一幅挂清愁丈夫不學曹孟徳生子當如孫仲謀¶
機㑹難逢形勝在狂歌弔古謾悠悠¶
<pb:KR4h0143_WYG_156-4a>¶
　　　溪亭夜宿¶
閒亭來伴野雲棲剪剪東風冷客衣孤鶴有聲溪上啄¶
落花無影月中飛愁銷緑髪三春過夢拂青山半夜歸¶
混迹魚樵莫惆悵得時奴隸總輕肥¶
　　　野中暮歸有懷¶
野田簫瑟草蟲吟墟落人稀慘欲隂白水西風羣鴈急¶
青林暮雨一燈深年豐稍變飢人色秋老誰憐倦客心¶
酒禁未開詩侶散菊花時節自登臨¶
<pb:KR4h0143_WYG_156-4b>¶
　　　和黄晉卿客杭見寄¶
書問蕭條已半年知君近買過湖船江花日暮吹紅雪¶
店樹春晴起緑煙客裏光隂遽如許人間岐路正茫然¶
離羣得似從游樂紙貴錢塘日萬篇¶
　　　次方韶父韻¶
婺女城頭掩半扉沈侯樓上鎖斜暉聽鴻前度同游盡¶
化鶴重來萬事非山水娛人真不惡文章驚世故多違¶
何如有酒身長健竟月登臨莫便歸¶
<pb:KR4h0143_WYG_156-5a>¶
　　　送許益之之金陵赴趙侍御招¶
揚帆千里載書琴此事光華喜見今青眼憐才真有道¶
白雲出岫本無心校書燈火西齋靜聽講衣冠北府深¶
歳晩幽期良自保孤根未恨逺穹林¶
　　　和羊希曽憲史韻¶
高歩青霄計未差征途祗暫走塵沙煙波江上吟芳草¶
風雨城東看落花攬轡欲追千載士扣門肯向五侯家¶
遥知齋閣清無事滿架殘書整復斜¶
<pb:KR4h0143_WYG_156-5b>¶
　　　中秋次同院人韻¶
鳴騶雜遝款庭中宴罷扶攜看醉翁禁鑰鎖深秋院月¶
天香吹濕露華風終宵倚樹憐呉質何處登樓覓庾公¶
挹取清光照方寸此時分散莫怱怱¶
　　　山行即事¶
穿雲渡水百盤廻身在青紅錦繡堆野老怪人衝雨過¶
牧兒疑我看花來山林自足平生志州縣原非健吏才¶
但得翳桑無餓者不妨歸卧守蒿來¶
<pb:KR4h0143_WYG_156-6a>¶
　　　次韻張仲舉助敎上京即事¶
海波填碧湧金鼇當日經營得俊髦周鼎卜年開帝業¶
漢都作鎮奠神臯宮中雙鳳朝扶輦帳下千牛夜捉刀¶
萬國㑹同時肆覲衆星遥拱北辰髙¶
大駕時巡鎮北庭皇風萬里暢威靈有年太史仍書雨¶
卜日祠官已祭星白草黄雲秋漫漫朱樓翠樹晩冥冥¶
南歸却作灤陽夢應是平生舊所經¶
翼翼行都歲幸臨名王諸部集如林氊車滿載彤庭帛¶
<pb:KR4h0143_WYG_156-6b>¶
寶馬髙䭾内府金暮散歌呼灤水上夜騰光氣黑山隂¶
世皇謨略真宏逺共感湛恩到骨深¶
　　　聞危太朴王叔善除宣文閣檢討¶
隂山分脈自崑崙朔漠緜延迥北門遥見馬䭾知牧地¶
時逢水草似漁村穹廬勅勒秋風曲青塜嬋姢夜月魂¶
今日八荒同一宇向來邉徼不須論¶
兩都賦意入經營今日奇逢有此行弟子絃歌臨璧水¶
諸公篇翰出承明眼中髙闕祥雲色夢裏空齋舊雨聲¶
<pb:KR4h0143_WYG_156-7a>¶
千里相望勞問訊追扳無路若為情¶
亭障連山入杳茫氊車如雪謾沙場鵰盤天際秋雲白¶
鴈去關南木葉黄獨客應憐冠戴楚閒情無奈管吹羗¶
歸來若度桑乾水莫忘并州是故鄉¶
　　　至大庚戍黃君晉卿客杭與鄧善之翰林昔松¶
　　　瀑尊師儒魯山上人㑹集賦詩今至正辛已晉¶
　　　卿提舉儒學與張伯雨尊師髙麗式上人㑹再¶
　　　和前詩上人至京以巻示因寫往年所和重賦¶
<pb:KR4h0143_WYG_156-7b>¶
　　　一章¶
後先人物一時雄心迹寧須較異同來此清談散花雨¶
依然舊夢聴松風畫圗長共湖山在煙火頻驚殿閣空¶
萬里忽逢東海客前詩重寫思何窮¶
　　　城外見杏花¶
曲江二十年前㑹回首芳菲似夢中老去京華度寒食¶
閒來野水看東風樹頭絳雪飛還白花外青天映更紅¶
聞説琳宮更佳絶明朝攜酒訪城東¶
<pb:KR4h0143_WYG_156-8a>¶
　　　次韻柳待制直院晩歸¶
庭松吐燄引凌霄露井銀牀凍不消雲霧窗深隔風日¶
鳳凰聲集和簫韶書成給札分曹寫直罷攜香滿袖飄¶
自昔詞臣宜白髮禮賢珍重此時招¶
　　　簡王文學¶
有客空齋歎不歸鄉心二月亂於絲杏花深巷春風夢¶
茅屋荒田夜雨詩天氣未佳宜小住人生行樂竟何時¶
乞君安得千壺酒爛飲狂歌慰别離¶
<pb:KR4h0143_WYG_156-8b>¶
　　歐陽元¶
　　　試院唱和¶
進講金華集衆賢禮闈御命拜君前花催蠟炬同清夜¶
餅餤紅綾憶昔年龍尾歩隨黄閣老鵠頭書下紫微天¶
南宮羣彦時相問何似官街有米顛¶
　　　早秋聴秋居士園池¶
碧池流水緑潺潺髙下樓臺紫翠間阮籍才華勝南族¶
謝安清致滿東山標名花塢鸎爭道集句桃符鹿守關¶
<pb:KR4h0143_WYG_156-9a>¶
灑埽園丁今白髮秋翁化鶴幾時還¶
　　　竹澗圗¶
青林翠巘俯江郊谷口湍流巨石㘭戛玉萬竿鳴水樂¶
垂紳雙瀑盪雲旓風漪靜浸蒼龍影月瀨光揺紫鳳巢¶
歌罷商巖採芝曲兩翁翰墨定神交¶
　　　過洞庭¶
白沙隠隱見金鼇殿閣憑虚結構牢天水渾融浮太極¶
神人幽顯隔秋毫龍堂深閟靈棲冷象緯低垂客枕髙¶
<pb:KR4h0143_WYG_156-9b>¶
欲作廟堂迎送曲杜紅蘅碧盡離騷¶
　　　夜宿寺前農家¶
漢南旅店已星稀倦宿田家帶落暉蕭寺依山聊復爾¶
鄴侯送酒是邪非風餐并覺凉生飯露坐俄驚月在衣¶
老子漫逰吾漫送登山臨水澹忘歸¶
　　　昌山¶
昌山峽口日西斜蘭渚維舟近酒家水漱樹根龍露爪¶
石排江岸虎交牙路迴佛寺藏深塢風動漁舟埽落花¶
<pb:KR4h0143_WYG_156-10a>¶
再拜靈均獻蘋藻月明環珮下汀沙¶
　　　大明殿早朝¶
扶揺萬里上青霄鳳闕龍池歩歩瑶駝背負琛金絡索¶
象身備駕玉逍遥衣冠俯伏傳呼嶽干羽低回看舞韶¶
湖海布衣瞻盛事他時田野夢天朝¶
　　　郊天禮成應制¶
紫壇黄幄夜無風牲璧初陳月正中瑞靄霏微成五色¶
神光烜赫映重瞳千官屏息瞻天表萬國關心在聖躬¶
<pb:KR4h0143_WYG_156-10b>¶
清曉慶雲髙捧日簫韶前導駕還宮¶
　　陳泰¶
　　　偕猶溪諸公同遊青原山謁七祖塔歩韻(并序/)¶
　　青原山七祖塔悟真寂禪師乃六祖法嗣也其塔¶
　　中舊有錫杖貝葉出塔之東為井泉者三一曰雷¶
　　湧二曰飛錫三曰虎跑清冽可愛皆七祖所開者¶
　　其初叅曹溪六祖數契合石碑上具述張公無盡¶
　　信國公文山皆有詩刻於後今并録之¶
<pb:KR4h0143_WYG_156-11a>¶
夢裏青原四十年六朝來覲塔中仙傳燈有記貝書在¶
飛錫無聲霜井圎石壁倚雲僧入室飯鐘縈樹鵲通禪¶
看碑忽悟曹溪㫖擬向人間息萬縁¶
　　宋本¶
　　　大都雜詩¶
抛却漁竿滄海邊拂衣來看九重天畫闌九陌橋如月¶
緑影千門樹似煙南國佳人王㓜玉中朝才子杜樊川¶
紫雲樓上如澠酒孤負東風二十年¶
<pb:KR4h0143_WYG_156-11b>¶
繡錯繁華徧九衢上林詞賦漢西都朱門細婢金條脫¶
紫禁材官玉鹿盧萬里星辰關上界四朝冠蓋翊皇圗¶
東鄰白面生紈綺笑殺揚雄卧一區¶
盧溝曉月墮蒼煙十二門開日色鮮海上神仙非弱水¶
人間平地有鈞天寳幢珠珞瞿曇寺豪竹哀絲玳瑁筵¶
春雨如膏三萬里盡将嵩嶽祝堯年¶
　　　殿試罷賦¶
玉堂松檜帶晨霞遥望宸嚴共拜嘉逢掖諸生袍立鵠¶
<pb:KR4h0143_WYG_156-12a>¶
未央清問墨翻鴉扶揺九萬風斯下禮樂三千日未斜¶
從此君王識名姓煙波慙愧舊漁家¶
　　宋褧¶
　　　都城雜咏¶
萬户千門氣鬱蔥漢家城闕畫圗中九關上徹星辰界¶
三市横陳錦繡叢玉盌金杯丞相府珠幢寶刹梵王宮¶
逺夷縱睹爭修貢不用琱戈塞徼通¶
風物鮮妍飾禁城豪家戚里競留情花圍錦幄清明宴¶
<pb:KR4h0143_WYG_156-12b>¶
香擁珠樓乞巧棚叱撥馬揺金轡具帡幪車颺繡簾旌¶
他年定擬持鉛槧細數繁華紀太平¶
流珠聲調弄琵琶韋曲池臺似館娃羅袖舞低楊柳月¶
玉笙吹綻牡丹花龍頭瀉酒紅雲灩象口吹香緑霧斜¶
却笑西鄰蠧書客牙籖緗帙費年華¶
　　　明照坊對雨¶
章臺車馬去如流白雨霏煙拂畫樓九陌平鋪明似練¶
兩溝急瀉碧如油羙人虹見西山霽少女風來北里秋¶
<pb:KR4h0143_WYG_156-13a>¶
凉意滿襟簾幙巻宮鴉歸樹夕陽收¶
　　　璧月¶
璧月悠悠上女牆六街燈市逺微茫隨車徑去柳家婢¶
走馬獨歸韋氏郎戚里煙塵眩銀海九重宮闕接瑶光¶
銅駝陌上聴&KR1379;鼓笑殺西樓白玉觴¶
　　　送髙子敬歸彭城¶
元龍不拜富民侯袖劒囊書苦掉頭李愿有心盤谷去¶
阮咸無意洛中留春城寒食鶯花靜日暮鄉關汴泗流¶
<pb:KR4h0143_WYG_156-13b>¶
我亦拏舟江海去試從沙鳥問黄樓¶
　　　寒食暫出¶
一百五日上街頭半晴半雨天悠悠豪家出郭車爭道¶
少婦當壚人上樓輦路暗生芳草逺御溝平瞰碧波流¶
少年直把春償酒若箇新詩紀勝遊¶
　　　通州晚晴即事(南遊/湖湘)¶
水榭空明雨脚收凝笳催上驛亭舟紫霞爛剪翔鴻錦¶
碧草平鋪集翠裘落日關河初客路浮雲宮闕上神州¶
<pb:KR4h0143_WYG_156-14a>¶
誰憐五色江郎筆真使超然賦逺游¶
　　　除夜宿武口驛憶誠夫兄¶
瓶笙榾柮澹無聊幾度他鄉遇此宵三十男兒尚書劒¶
尋常意氣自雲霄風燈直下漁歌亂斗柄旁邉帝闕遥¶
懸想銀臺門下客聽雞忙赴紫宸朝¶
　　　登第詩五首¶
　　　　崇天門唱名¶
三月吉日當十三紫霧氤氲閶闔南天子龍飛坐霄漢¶
<pb:KR4h0143_WYG_156-14b>¶
儒生鵠立耀冠篸黄麾仗内清風細丹鳳樓頭曉日酣¶
獨愛玉階階下草解将袍色染成藍¶
　　　　恩榮宴¶
上相傳宣弁冕趨玉堂西北拜鑾輿歌聲縹渺方壺外¶
酒味氤氲沆瀣餘幕額錦光晴爛漫帽簷花影晝扶疎¶
君恩誰識深如海獨倚東風詠藻魚¶
　　　　同年㑹¶
臨水亭臺似曲江同年人物宴華堂嬋姢笑弄龍香撥¶
<pb:KR4h0143_WYG_156-15a>¶
醽醁深涵鳥羽觴醉後方言頻爾汝座中除目互平章¶
從來期集輸京雒仍見詩歌播八方¶
　　　　賜章服(自是年始幞頭花帶靴銀木簡皆具/簡上仍刻御賜字金填之五月一日)¶
　　　　　(皆除書/同授)¶
承平天子重科名章服分頒出大明袍是涿羅香縷細¶
笏勝楷木素文横晨趨象魏雲霞粲夕奏龍池玉雪清¶
遥想鳴珂朝㑹處鵷行爭訝被恩榮¶
　　　　上謝表恩¶
<pb:KR4h0143_WYG_156-15b>¶
瑞日鮮明射玉題華袍繂䌨近罘罳舍人宣贊瞻丹闕¶
新進趨鏘詣赤墀黄屋雲行天杳邈緑章風送路逶迤¶
湛恩豈許須㬰報要見他年獻納辭¶
　　　海岸春行¶
越橋西下苑牆髙緑淬垂楊絳淬桃霞擁玉樓晴啓戸¶
風生瑶海暮翻濤官因立馬看花擔漁隱聞鶯罷竹篙¶
惟有香園春事好幾人詩興似吾曹¶
　　　和趙魯瞻海岸冬日晩歸¶
<pb:KR4h0143_WYG_156-16a>¶
白塔髙標射紫霞鳥棲宮樹客投家燒香人拜彎弓月¶
穿市兒攜翦綵花苜蓿地眠朝退馬蒲萄園隔宴迴車¶
人生要縱長安眼何事能容便靣遮¶
　　　秋思書将陵驛¶
斜陽催出鳳凰城津鼓聲沉夜櫓鳴海口風來吹酒醒¶
漳濵葉落喚愁生望深夕浦蒼湮暗夢入秋閨素月傾¶
况是潘郎年紀到二毛侵鬢不須驚¶
　　　雙清亭春日獨坐¶
<pb:KR4h0143_WYG_156-16b>¶
帝城何處不紅塵小海危亭獨可人笭箵舟航浮上牐¶
笙歌池館接西津恩波浴鷺連洲暖宮樹啼鶯隔岸春¶
不用鞭苔了官事笑談容得幕中賓¶
　　　春暮雙清亭小酌懷張孟功¶
吏退公庭鴈鶩行持杯暫對水雲鄉山開罨畫涵晴影¶
花落臙脂漾晩香酒幟隔津標柳陌漁舟避浪向蒲塘¶
懷人不得同相賞空賦停雲第二章¶
　　　東岡崇恩寺晩酌其僧一峰求詩¶
<pb:KR4h0143_WYG_156-17a>¶
山門杉檜碧簫森歩屧迴廊一徑深罷酒長風來北渚¶
按歌明月出東林幽軒晩立雲容濕髙閣晴登海氣侵¶
忽報寒溝潮信到可能重聽頴師琴¶
　　　過餘姚寄賈治安同知¶
秋深持節下鑾坡呉越風煙入浩歌溪水通橋松作竇¶
山雲收雨石為窩避泥驕馬哺寒草過隴飢牛齧早禾¶
别駕歸來應笑我驛程何事苦吟哦¶
　　　送王彬叔赴西書史¶
<pb:KR4h0143_WYG_156-17b>¶
廬江憲府昔曽經作掾聞君有此行灊皖諸山倚天峻¶
淮淝二水得霜清蒼鷹自向秋風擊丹鳳還依曉日鳴¶
簡牘賢勞好珍重靈臺明處是雲程¶
　　王士熙¶
　　　用袁待制送行韻¶
青草白沙入渺漫層層山色舊曽看赤城曉日霞初起¶
黒谷晴嵐雨未乾錦帕蒙鞍中使馬寶刀分膾内家盤¶
不才底事頻行役只合清江把釣竿¶
<pb:KR4h0143_WYG_156-18a>¶
　　　次霍狀元接駕韻¶
關頭曉日瑞光蟠隱隱駝鈴隔薄寒金殿巧當雙嶺合¶
繡旌遥指五雲看軍裝騕褭開馳道仙仗麒麟簇從官¶
詞苑恩波供染翰秋風歲歲候鳴鑾¶
　　　寄武夷思學齋¶
武夷山色青於水君築髙齋第幾峰北苑鶯啼春煮茗¶
西風鶴語夜巢松田家送酒芝香瀉道士留書石髓封¶
聞説牙籖三萬軸欲馮南鴈約相從¶
<pb:KR4h0143_WYG_156-18b>¶
　　　送朱真一住西山¶
官河新柳雪初融仙客歸舟背楚鴻鐡柱晝閑山似玉¶
石樓人靜水如空煮茶榻畔延徐孺燒藥爐邊覓葛洪¶
天上雲多白鶴去子規何事怨東風¶
　　　留别參議¶
祥麟不入文王囿野鶴空盤越嶺天荔子園深風却暑¶
萊公祠古竹依泉晴霞暖映扶桑日夜雨寒生瘴海煙¶
萬里相從還又别小舟潮上更留連¶
<pb:KR4h0143_WYG_156-19a>¶
　　　别張思聖照磨¶
柏臺深處識風姿南國春殘送我時幕府日長松影瘦¶
琴書窗小竹香遲山杯持酒分椰子石蜜和漿摘荔支¶
從此朱厓明月夜飛雲頻與寄相思¶
　　　白蓮¶
昆吾纎刃刻芳菲玉女新抛織錦機無質易隨清露滴¶
有情應化素雲飛青腰霜下蟾房冷皓首天邊鳥使稀¶
最憶齊州舊遊處日斜雙槳折花歸¶
<pb:KR4h0143_WYG_156-19b>¶
　　　送袁徳平歸越¶
平湖如鏡靜秋波禹穴西風巻碧蘿狂客有船都載酒¶
道人無字不籠鵞牀頭舊笏青雲近窗下殘編白雪多¶
燕市塵深拂衣去海門何處問漁蓑¶
　　　送巨徳新¶
渭城秋水汎紅蓮白雪梁園作賦年金馬朝回門似水¶
碧雞人去路如天揚雄宅古平蕪雨諸葛祠空老樹煙¶
小隊出游春色裏滿溪花朶正姢姢¶
<pb:KR4h0143_WYG_156-20a>¶
　　　送袁道士¶
五公舊譜漢庭傳之子飄飄去學仙山裏牧羊成白石¶
雲間騎鶴上青天黄庭夜月迎三疊緑綺秋風度七絃¶
拂袖京塵留不住别離可奈落花前¶
軒轅雲裔越公家學道青山幾歲華仙覓安期曽授棗¶
詩成湘子觧開花金砂擬煉長生藥銀海初回逺使槎¶
二十四巖明月夜簫聲何處落煙霞¶
　　　題節婦¶
<pb:KR4h0143_WYG_156-20b>¶
寒窗機杼泣秋風鏡影鉛雲不汝同明月有光生夜白¶
貞松無夢妒春紅羅襦舊繡天呉坼緑綺離弦海鶴空¶
陌上行人指華表閉門疎雨落梧桐¶
　　　上京次伯庸學士韻¶
侍臣催講御階西雲靜觚稜曉色低天闢神州卑兩漢¶
地連碣石轉三齊含香晝永閑青瑣視草堂幽濕紫泥¶
最憶東山老松樹秋風應有鶴來棲¶
長堤芳草遍灤河誰買扁舟繫樹槎金帳薰風生殿角¶
<pb:KR4h0143_WYG_156-21a>¶
畫樓晴霧宿檐阿萬年枝上烏啼早九奏階前鳳舞多¶
供奉老來文来盡詩壇昨夜又投戈¶
　　　送王在中代祀秦蜀山川¶
太華雲連蜀棧低柳花三月紫騮嘶香浮曉露金奩濕¶
旛拂春煙絳節齊策牘當年登桂苑詞林後夜趣芝泥¶
長安遊客應無數誰共王褒頌碧雞¶
　　　送危伯明敎授南歸¶
鯉魚吹浪柳花香春水還乗日計航天外青藜歸太乙¶
<pb:KR4h0143_WYG_156-21b>¶
人間白髮老文昌疾風筆陳開生練細雨書壇校底囊¶
好為聖朝宜敎鐸育才取次進明光¶
　　　送張元杰¶
名山使者碧霞衣三月天南白鴈飛瑶席東臯分桂醑¶
紫檀北斗動珠輝石厓有迹尋仙去溪水無情喜客歸¶
上際峰前赤松宅春來蕙草正芳菲¶
　　李源道¶
　　　次韻送虞伯生使蜀降香¶
<pb:KR4h0143_WYG_156-22a>¶
城南尺五去天低迴首彤樓十二梯六月岷山猶有雪¶
三春雲棧迴無泥浣花溪上看秧馬芳草渡頭聞竹雞¶
見說草堂遺構在公餘須到錦城西¶
　　　贈劉宗道使安南¶
一介强於十萬兵秋風持節使清泠可容贊普窺唐壤¶
要遣莎車拜漢庭蜃吐瘴煙驪洞暗鯨掀巨浪海雲腥¶
元戎已辦安邊策萬古千秋汗簡青¶
　　　送捧詔使¶
<pb:KR4h0143_WYG_156-22b>¶
霜落澄江水似藍江亭折柳送髥參五條温詔頒天北¶
一棹清風下斗南父老疲癃沾利澤山川勝㮣入豪談¶
渝城好過黄花節金碧臺髙酒半酣¶
　　　暮春即事¶
垂柳隂隂雪擁沙殘陽淡淡水明霞夜來枕上初聞雨¶
今日枝頭不見花啼鳥已傳春去信狂蜂猶趁晩來衙¶
柴門盡日無人到讀罷離騷更煮茶¶
　　王思誠¶
<pb:KR4h0143_WYG_156-23a>¶
　　　夀陽道中遇雪¶
十月燕州冷不堪朔風如劒入衣衫羊頭雪映鴉兒峪¶
馬首雲連燕子巖絶澗氷消泥滑滑斷崖土落路巉巉¶
昌黎奉使曽經此驛舍題詩壁上緘¶
　　　晉祠用王君韻¶
晉溪樓閣對琳宮松柏隂森戸牖東難老泉頭石湧雪¶
望川亭脚谷號風萬家稻畆棊枰上十里山村畫幅中¶
興廢無窮秋又老半巖霜樹晩霞紅¶
<pb:KR4h0143_WYG_156-23b>¶
　　李仕興¶
　　　抵楚門¶
楚門山色散煙霞人到江南識永嘉半壠石田都種麥¶
一冬園樹尚開花海天日暖魚堪釣潮浦船回酒可賖¶
傍水人家無十室久憑舟楫作生涯¶
　　王懋徳¶
　　　元宵¶
春入東郊雪漸融熙熙天氣報年豐萬家燈火分明月¶
<pb:KR4h0143_WYG_156-24a>¶
幾處笙歌雜暖風短髮已無丹可黒衰顔猶有酒能紅¶
溪山容我閑來往先具扁舟訪釣翁¶
　　塔布台¶
　　　靈寳觀¶
敲鞭吟入楚雲堆道士出迎将鶴來門徑雨深蒼蘚合¶
洞房春暖碧桃開蒲團分座臨丹竈松釀凝香壓酒杯¶
相與笑談忘世慮更從何處覓蓬萊¶
　　　蘭浦漁舟¶
<pb:KR4h0143_WYG_156-24b>¶
蘭浦香濤接澧湘漁舟數葉泛滄浪緑簔篛笠生涯足¶
明月蘆花興味長江草無情侵夢寐煙波有分定行藏¶
令人還憶陶朱子獨釣西風幾夕陽¶
　　申屠駉¶
　　　金山寺¶
層層紺宇裹崔嵬脚底江濤殷怒雷塔影暗揺坤軸動¶
鐘聲晴擊海門開僧臨水府洞中出人泛仙槎海上來¶
六鑿塵埃俱洗盡不知身在妙髙臺¶
<pb:KR4h0143_WYG_156-25a>¶
　　靳榮¶
　　　送都元帥述律杰雲南開閫¶
飄然白髮老書生横槊哦詩萬里行蠻貊望塵無敵國¶
朝廷頼汝作長城巫山落葉秋風起瀘水驚濤夕照明¶
若到武侯祠下拜夢中應與細論兵¶
　　　新田八景(録三首/)¶
　　　　神陂落鴈¶
太子神陂護綵氛平蕪疎樹夕陽曛乍驚天外初來鴈¶
<pb:KR4h0143_WYG_156-25b>¶
忽見沙邊已落羣秋影横斜浮淺水寒聲嘹唳徹青雲¶
世間飛翼知多少孰似當年繫帛勲¶
　　　　濟溪梅月¶
溪自凝寒梅自春梅花得月更精神波間斜浸瓊林瘦¶
天上髙懸玉鏡新雲霧屏開香撲面水晶簾捲影隨人¶
清光醉吸歸無寐吟就新詩夜向晨¶
　　　　景明飛瀑¶
玉龍睡起白雲堆噴出珠璣萬顆齊飛下半空懸瀑布¶
<pb:KR4h0143_WYG_156-26a>¶
流來平地漾玻瓈遍澆禾稼秋雲闊靜浴扶桑曉日低¶
若遇春來桃夾岸漁郎認作武陵溪¶
　　呉善¶
　　　京師送玉虚宗師還山¶
道人野服鹿皮冠曽約茅君駕紫鸞天外至今風露好¶
人間何處水雲寛隂隂木葉藏經榻簌簌林花綴石壇¶
欲趁歸舟下呉越凌風飛珮不勝寒¶
　　王肖翁¶
<pb:KR4h0143_WYG_156-26b>¶
　　　題趙子昻畫錢徳鈞水邨圗¶
幽人心地本翛然此境相諳七十年茆屋數椽依約外¶
雲山一抹有無邊眼前生意今林屋筆底秋風古輞川¶
勝景有餘描不盡歸鴻幾㸃落寒煙¶
　　許謙¶
　　　三月十五日夜登迎華觀¶
夜深來此倚闌干千里樓臺俯首看月到中天花影正¶
露零平地草光寒氣清更覺山川近意逺從知宇宙寛¶
<pb:KR4h0143_WYG_156-27a>¶
長嘯一聲雲外落幾家兒女夢初殘¶
　　　九月十七日登清涼寺翠微亭故址¶
梵宇崢嶸枕石頭倚風極目立荒邱黄花覆地初經雨¶
白鴈横雲帶逺秋城郭已非山故在江淮失險水空流¶
衲僧八十仍多病收淚殷勤説故侯¶
　　　春夜¶
飢烏驚鵲起南枝夢入槐柯覺亦悲花裏樓臺春到早¶
竹間窗戸月來遲篝熏翠被爐存火燈落紅星硯汙池¶
<pb:KR4h0143_WYG_156-27b>¶
可惜風光半塵土明朝火急報君知¶
兩部蛙聲似打衙披衣清坐夜紛譁門同靖節日長閉¶
家近相如酒可賖低幕風生翻宿燕小簷雨歇落輕花¶
玉琴聲斷尋幽夢回首西牎月未斜¶
　　李惠¶
　　　自題石門六觀圗巻(録四首/)¶
　　　　甑山晴雪¶
天上神仙縞素裳雲間宮闕陸離光一輪日上金盤爛¶
<pb:KR4h0143_WYG_156-28a>¶
千尺峰髙玉筍長飢鶴斜窺松檜影野人獨惜蕙蘭芳¶
明朝黛色新如沐添得泉珠滿石牀¶
　　　　雙溪春水¶
曲岸逶迤路不分隔溪漁唱忽相聞浮槎觸樹雲離影¶
合浦交流縠聚紋芳草拂煙迷逺近落花隨雨下繽紛¶
鷓鴣飛處春雲薄立遍汀洲日未曛¶
　　　　石門夕照¶
北澗流泉響蟄雷連峰中斷石崔嵬一川紅葉青山暮¶
<pb:KR4h0143_WYG_156-28b>¶
千里黄雲白鴈來隂草舍煙明翠羽寒花和露委蒼苔¶
故人獨在秋江上誰把瓊芳拂鏡埃¶
　　　　溪亭秋月¶
隂樹臨溪坐夕曛寂然人事不相聞嵐光濕袂渾如雨¶
水氣騰空半作雲野枳垂英青鳥拾山桑成實白猿分¶
中宵月在松梢頂築石方壇禮少君¶
　　陳樵¶
　　　臨花亭¶
<pb:KR4h0143_WYG_156-29a>¶
滿樹琉璃間碧瑶當歸葉長映芭蕉樹頭生雨時時濕¶
春色如花日日消杜宇有言終不踐緑魚新種已生苗¶
今朝百舌聞鶯語飛上梧桐特地嬌¶
松邊柳下日徘徊鳥散飛紅墮酒杯芍藥成叢當戸出¶
茯苓分種傍松栽雲髙巻雨從風去花晩将春入夏來¶
亭下肉紅如斗大耐看不似玉玟瑰¶
逺山過雨緑崔嵬竹外青松竹下梅滿樹丹青隨物換¶
平生富貴逐春來歌珠一串鶯流出花影數重風揭開¶
<pb:KR4h0143_WYG_156-29b>¶
關右牛酥賤如土莫敎紅紫落成堆¶
　　　上虞魏氏湖上精舍圗¶
湖上蘭舟水上亭有時水漲與階平亭前古柳經春弱¶
門外孤洲昨夜生海氣遥連育王塔蜃樓半入㑹稽城¶
山隂道士攜琴至寫盡風聲到水聲¶
　　　寶掌泉¶
屋上無端雨亂飄雨留石罅碧寥寥浮光出穴藏丹淺¶
浣水為花到地消石髮年深長滿洞玉魚春冷未生苗¶
<pb:KR4h0143_WYG_156-30a>¶
泉中自是蛟龍窟頃刻隂雲滿樹腰¶
　　　春日閨思¶
白玉堂前雙燕飛堂中思婦怨殘暉臂環寄逺青蕪合¶
瓊宇題乾白鴈歸醉倚合昬驚葉暗愁尋荳蔻妒花肥¶
窗開昨日同心錦染罷香絲不上機¶
　　　跳銀溪¶
枕石聴泉伏草萊跳銀溪上日徘徊山間逺樹迎人出¶
日轉晴虹渡水來雲氣長連西澗石春寒猶在北枝梅¶
<pb:KR4h0143_WYG_156-30b>¶
谷亭幾載秋無黍沙上菰蒲暖更栽¶
　　　分題翠光亭送李仲常江隂知事¶
亭前練水細如縈亭上君山玉作屏林斷纔通呉月白¶
鴈飛不盡楚天青莓苔著雨長黏石翡翠迎風欲墮翎¶
怪得歩兵迷望眼詩成正值酒初醒¶
　　　玉雪亭¶
棃雲柳絮共微茫春入園林一色芳枸杞通靈空吠月¶
芙蕖到死不禁霜夢遊蓬島瑶臺曙歌落呉雲玉樹長¶
<pb:KR4h0143_WYG_156-31a>¶
亦擬廣寒親學舞朝來新製白霓裳¶
氷夷遊遍列仙家片片臨風散六花隂壑有光迷白月¶
亂山無處覔青霞臺髙漸見石稜長枝重不禁梅影斜¶
聞說銀河多翦碎津頭幾欲問星槎¶
凍雲巖壑曉曈曨目極齊州望欲空落月回光窺上界¶
嬌花無信誤東風曲吹鐵笛驚雲散槎向銀河與海通¶
野客燒丹深洞裏自調火候似春融¶
銀漢傾翻貫月查驚鴻無處認江沙水晶簾密秋光冷¶
<pb:KR4h0143_WYG_156-31b>¶
華蓋峰髙天影斜飛瀑半凝蒼玉佩薰風不度碧桃花¶
山前山後多鄰曲盡作江南富貴家¶
俗塵無路到巖扃瓊作池臺玉作亭海月寒通千頃白¶
楚山瘦減八分青回屏紋細裁龜甲野褐年深補鶴翎¶
應有才華奪天巧天葩飛墮滿中庭¶
羽仙飛歩駕青鸞仙袂臨風響佩環琪樹移根來月裏¶
瓊花無夢落人間春回壟首梅先覺舟入山隂客未還¶
我亦玉堂揮翰手他年鵷鷺簉朝班¶
<pb:KR4h0143_WYG_156-32a>¶
　　　三泉¶
泉眼離離傍石稜奔流胍脈到軒楹詩成石靣花無數¶
夢冷池頭草不生江夏茶經有遺譜南磳水樂變新聲¶
林居漸覺機心斷渴鹿逢人自不驚¶
　　　少微巖¶
石醜松寒槲葉乾振衣又在碧霞邊南州處士星猶近¶
今歲中秋月未圎雲葉長黏巖上石雨苔不滿洞中天¶
麝香眠處休驚起緑桂初紅果欲然¶
<pb:KR4h0143_WYG_156-32b>¶
　　丁復¶
　　　鴈門送楊仲𢎞姪士畔歸龍泉¶
伯也未入玉堂日我亦忝薦金閨名三千里外嗟淪落¶
二十年餘異死生猶子初從鴈門見故鄉能作龍泉行¶
腸斷東門别小阮索詩相送若為情¶
　　　題觀海圗為張普賢作¶
自古十洲三島勝幾時一釣六鼇連千年王母蟠桃實¶
五百童兒採藥船日出早看金柱湧天空只擬玉壺懸¶
<pb:KR4h0143_WYG_156-33a>¶
乗查欲接張公子直到牽牛織女邊¶
　　　九月一日遊昭亭(在宣/州)¶
山色江光帶近郊道旁楊柳舞寒條半生九日黄花酒¶
多在西風白下橋千里客遊仍暮景異鄉人事又今朝¶
老來未遣登臨嬾盡醉東家緑玉瓢¶
　　　寄謝子木¶
秦贅誰徴夢午年漢宮倉氏豈淹賢荒凉秋浦時時酒¶
髣髴番江夜夜船湖海客身皆暮齒家山兒蕨等春拳¶
<pb:KR4h0143_WYG_156-33b>¶
何時與和歸來賦白石黄沙未有田¶
　　　送南臺掾史劉孟琛陪治書順昌朝賀¶
上帝南郊法駕親憲臣北道傳車新氷霜隨路關河曉¶
雨露垂天海嶽春千里渥洼從驥子九重閶闔候雞人¶
冕旒再拜三時日玉帛交横萬國賔¶
　　　送僧遊廬山¶
廬山東南山木多石梁顛倒挂銀河仙燈夜半天人落¶
佛屋春深海客過五老芙蓉還好在陶公楊柳定如何¶
<pb:KR4h0143_WYG_156-34a>¶
布帆又起江湖興應道西風動薜蘿¶
　　　送萬容長老歸故山¶
長記題詩送萬容喜看飛錫下諸峰笙吹緱嶺仍騎鶴¶
劒出豐城又化龍山氣含霜飄夕磬溪聲和月瀉寒舂¶
何如官寺聼車馬空伴黄塵起斷鐘¶
　　　次韻具菴送湛淵上人永嘉省師¶
早年為客曽遊處今日題詩却送僧珠箔濺厓看雪瀑¶
寶窗縁塔見天燈金仙爛漫開銀界玉女嬋姢倚翠層¶
<pb:KR4h0143_WYG_156-34b>¶
禮罷阿師窮勝討諸峯歴歴漸攀登¶
　　　送郭筦勾之西臺¶
南州待著騎驄馬西土今須聽鳳皇風妥浪花清度月¶
秋先關樹早驚霜汾陽宅畔槐應老泰華峰頭藕正香¶
願得盡分氷雪片沈疴天下總令嘗¶
　　　送答彦修御史調西臺¶
泰華雲開仙掌明闗門樹冷早霜清九天丹鳳銜書下¶
六月青驄擁轡行南國江山吟總遍西周人士喜爭迎¶
<pb:KR4h0143_WYG_156-35a>¶
鷹鸇鵰鶚髙風外麟趾騶虞美化成¶
　　　覽勝樓¶
二水三山帶逺洲五臺雙闕起髙秋齊梁宮苑依城在¶
江漢波濤入海流金刹曉開龍虎國玉笙宵下鳳皇邱¶
一天灝氣清無際況及此時長倚樓¶
　　　與杜清碧先生¶
武夷山水先生宅山上松聲落醉眠不廢乾坤有清氣¶
至今巖壑出神仙南陽諸葛吟梁父西蜀揚雄草太𤣥¶
<pb:KR4h0143_WYG_156-35b>¶
聖主如天明日月九重虚席正求賢¶
先生九曲溪邊住錦里風光太逼真當代如求董狐筆¶
名家政要杜陵人玉堂金馬頻催詔朱紱銀魚嬾挂身¶
聞道少微星不夜已知江上有垂綸¶
五雲絳節下林邱萬里銀槎上斗牛聖代已興周禮樂¶
大儒宜法魯春秋上林花霧冥冥濕太液恩波浩浩流¶
清夜夢回髙閣逺一蓑煙雨泛漁舟¶
聖君虚席禮賢初太史濡毫應詔餘沙草總肥金騕褭¶
<pb:KR4h0143_WYG_156-36a>¶
宮花時落玉蟾蜍晉朝人物推安石漢代文章識仲舒¶
成業經綸有如此人生須讀五車書¶
　　　與李五峰先生¶
鴈蕩山前結屋牢先生敧枕聽松濤麒麟一出空祥瑞¶
鳳鳥孤飛惜羽毛漢代文章遷史盛晉時人物謝安髙¶
嬾将白髮供朝紱縱有金魚換酒醪¶
　　　送僧遊浙東¶
我家浙東海水西危峰髙上起天梯蛇㗋尊者秋歸洞¶
<pb:KR4h0143_WYG_156-36b>¶
虎背禪師夜過溪晚日桃花山更好春風藥草路多迷¶
何堪相送寒江上短髮頻搔更不齊¶
　　湯公雨¶
　　　初至蘇州登虎邱¶
擬從閶闔種胡麻虎阜山前好問家何必中秋方待月¶
儘敎經歲可看花提筐漁婦誇鮮晚招渉舟人鬧日斜¶
且叩禪扉假眠息沙彌延客已烹茶¶
　　王圭¶
<pb:KR4h0143_WYG_156-37a>¶
　　　趙雲仲諸君見訪小酌次韻¶
長楊旖旎緑隂晴小閣芳菲接謝城樂事良辰真具美¶
酒徒詩伴舊知名春隂忽散林光變曉露未晞花氣清¶
有興時來共幽賞暫時風雨莫寒盟¶
　　　陳公輔遷居¶
大隱何常厭市閭新遷端為好樓居坐來疊嶂雲生麓¶
住近雙溪客有魚二頃可供投轄飲五車爭羡載行書¶
門前怕有西臺使未許興公賦遂初¶
<pb:KR4h0143_WYG_156-37b>¶
　　王璋¶
　　　小閣呈兄敬叔¶
小閣纔容六尺牀苦寒聊與蟄俱藏少安書卷偏能熟¶
漫插瓶花已覺香桑火旋分蒸秫竈松風時和煑茶湯¶
閒中有事能談妙不問維摩借道場¶
　　　薛平山諸君見訪分得扶字¶
荒徑經春滿緑蕪喜聞佳客見行廚流鶯度曲時相喚¶
泛蟻盈樽不用沽行樂中年憐謝傅坐曹休日笑張扶¶
<pb:KR4h0143_WYG_156-38a>¶
竹林謾詫風流事未學山王過舊壚¶
　　　送梅叔章入燕¶
少年心力辦馳驅名徳家聲世所知到闕可無梅福疏¶
贈人惟有宛陵詩行當塞鴈初來日歸約河魚欲上時¶
堂北青衫稱壽罷一杯春酒柏山詞¶
　　汪鑫¶
　　　辭汪損軒憲使行姑蘇道中¶
潮送輕帆過别沙重重溝港響寒葭燕巢未穩元非幕¶
<pb:KR4h0143_WYG_156-38b>¶
鱸鱠雖肥不是家風急棹歌穿荇葉日斜橋影卧蘋花¶
垂虹亭下滄浪水不與愁人洗鬢華¶
　　　多景樓¶
千里江山一覽收虚憐多景只空樓金焦對峙曹劉壘¶
淮陜平分楚漢溝鴈挾邊聲來北固樹連雲影識中州¶
向來鐵甕今何在地下孫郎亦自愁¶
　　　泊𤓰洲¶
客愁秋意𣺌無窮蘆葦蕭然故壘空山&KR0899;南來江欲斷¶
<pb:KR4h0143_WYG_156-39a>¶
　潮頭東去海相通暮雲歸鴈淮天碧斜日啼鴉楚樹紅¶
　應是𤓰洲笑飄泊十年三度落征篷¶
　　　　趙知縣艮岩歲晩見訪¶
　龍種當年舊帝家飛鳬歲晩尚天涯忽傳詩句心先識¶
　各問流年鬢欲華村上春風喧爆竹燈簷夜雨飯胡麻¶
　東遊故舊如相問為說桃源學種花¶
　　　　贄徐容齋憲使¶
　桃源深處是吾廬半世豪華等傳車夢斷舊蕉曽有鹿¶
<pb:KR4h0143_WYG_156-39b>¶
　歌殘長鋏信無魚愁吟獨感庚寅賦歸去重尋甲子書¶
　聖代喜無封禪事空山容得病相如¶
　　　汪銖¶
　　　　春仲寄鄧處壺¶
　髙堂歴歴見關河悵恨誰憐别後多雙鬢近從愁裏老¶
　一春半向雨中過溪頭殘雪黏青樹江上微風起白波¶
　料得湖天花事好無由分賞欲如何¶
御選元詩卷四十八¶
