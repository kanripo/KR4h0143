# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:48.932780
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百三
<pb:KR4h0143_WYG_272-1a>¶
　欽定四庫全書¶
御選眀詩卷一百三¶
　　七言絶句三¶
　　　黄哲¶
　　　　遊洪範池與劉文正¶
　洞門斜日照金潭千尺藤蘿挂石龕騎馬獨來高處望¶
　滿山松栢似江南¶
　　　趙介¶
<pb:KR4h0143_WYG_272-1b>¶
　　　　瑤池¶
　宴罷瑤池暮雨紅碧桃花落幾番風重來八駿無消息¶
　擬逐青鸞入漢宫¶
　　　嚴震直¶
　　　　永州舟中¶
　瀟湘二水㑹零陵灘響惟聞浪作聲兩岸青山明月夜¶
　畫船行過永州城¶
　　　林鴻¶
<pb:KR4h0143_WYG_272-2a>¶
　　　題呉江垂虹橋¶
雲帆秋晚過垂虹落日鯨波動逺風欲借仙家遼海鶴¶
月明吹笛水晶宫¶
　　　早行¶
前山樹暗月朧朧馬色雞聲共曉風不為逢秋多感慨¶
只緣身在别離中¶
　　　夢中仙遊¶
天葩小院敞雲屏鵲散星河逗客星欲識别來離思苦¶
<pb:KR4h0143_WYG_272-2b>¶
晚風長學黛眉青¶
　　　將歸海上辱羣公相送至龍津¶
百尺雲帆挂海霞勞君相送到天涯重來應恐清秋晚¶
落盡天香桂子花¶
　　　宿逆旅聞泉聲¶
練瀑飛泉作雨聲樓虚月白旅魂驚相思不道無歸夢¶
自是離人夢不成¶
　　　下山尋朱繼¶
<pb:KR4h0143_WYG_272-3a>¶
攜琴載酒逺尋君石逕人稀半夕曛縱醉也須上山去¶
莫教閒却半牀雲¶
　　浦源¶
　　　并州寒食¶
夢入故園千里逺覺來寒食在并州垂楊不是相思樹¶
那得花開便白頭¶
　　　酬干秀才¶
酒醒題詩憶送君殘陽半掩竹間門相思昨夜空齋裏¶
<pb:KR4h0143_WYG_272-3b>¶
燭滅香爐火尚温¶
　　　寄熙上人¶
孤愁無處覓高僧欲問楞伽竟不能遙想山中禪定夕¶
半窗殘雪一寒燈¶
　　　送友人¶
孤舟春别萬花西雲淡山青水滿溪料得客愁何處是¶
緑隂官舍聽鶯啼¶
　　　題青山白雲圗¶
<pb:KR4h0143_WYG_272-4a>¶
青山欲轉緑溪迴古木春雲掩復開不識桃源在何處¶
但看流水落花來¶
　　　晚過張林山¶
名山幾度欲尋幽此日雖來不暇遊一棹黄昏過山下¶
疎燈絡緯滿林秋¶
　　　留别甘露行師¶
秋山松栢正𣯶𣯶游子登臨酒半酣今夜阿師雖對面¶
明朝江北望江南¶
<pb:KR4h0143_WYG_272-4b>¶
　　周𤣥¶
　　　題陳大宅方壺子層層雲樹圗¶
昔年曾記秦川客雲樹參差去欲迷日暮孤舟行不盡¶
鷓鴣啼處渭城西¶
　　　寄涵江陳韞玉¶
南望寒江無盡期蕭條還解憶荆扉相思豈道音書少¶
秪為春來雁北飛¶
　　林敏¶
<pb:KR4h0143_WYG_272-5a>¶
　　　期宗人林大遊華藏海¶
巾舄行歌接梵筵偶來松下草芊芊也知只在秋雲裏¶
潭水溪花到處禪¶
　　趙迪¶
　　　晚眺¶
白雲深處野人家倚杖閒吟日未斜江上數峯看欲盡¶
晚鐘殘月入蘆花¶
　　　客中元夕¶
<pb:KR4h0143_WYG_272-5b>¶
花市銀燈夜向深香風羅綺迥沈沈不知何處笙歌起¶
傳得新愁上客心¶
　　　述懐¶
門掩秋塘楓樹清斷猿疎鳥起寒汀長安道上花如錦¶
山鳥林間笑獨醒¶
　　　為黄宗武題扇¶
蘿逕飛花靄暮春清泉白石淨無塵不知浮世紛紛日¶
門掩青山有幾人¶
<pb:KR4h0143_WYG_272-6a>¶
　　楊性¶
　　　題趙承㫖竹石圖¶
錯刀光彩照琅玕龍影常從石上看六月酒醒開草閣¶
滿天風露作秋寒¶
　　徐尊生¶
　　　春山樵唱¶
共穿石徑踏春晴却向山腰分路行樹暗雲深莫相失¶
隔林遙認唱歌聲¶
<pb:KR4h0143_WYG_272-6b>¶
　　　歸舟雜詠¶
溪雲黯黯覆溪潭雲罅疎星見兩三半夜不知何處雨¶
遙看飛電閃淮南¶
　　朱世濂¶
　　　瀧湫和韻¶
竹外煙浮僧煮茶草邊風暖鹿眠沙青鞵何處看山客¶
瀑布巖前數落花¶
　　梁寅¶
<pb:KR4h0143_WYG_272-7a>¶
　　　為王仲義題雪梅¶
小橋東郭先生履曲徑西湖處士家向暖早看花似雪¶
冐寒更愛雪如花¶
　　　和何彦正春耕¶
見說春耕溪水頭賦詩猶憶玉京遊莫誇塞北千蹄馬¶
寧買江南十角牛¶
竹間樵徑行應熟花外漁舟望欲迷處處稻畦分落照¶
荷鍬人去水禽啼¶
<pb:KR4h0143_WYG_272-7b>¶
　　殷弼¶
　　　望海¶
呉淞江口海門東萬里京師咫尺通白柂紅旗三月浪¶
紫簫花鼓午潮風¶
　　王賓¶
　　　越來溪¶
呉人舊地越人開岸上誰將栁樹栽春水緑波三二月¶
畫船全是賽神回¶
<pb:KR4h0143_WYG_272-8a>¶
　　韓奕¶
　　　惜春¶
漠漠晴光淡淡天山青水白景依然杜鵑啼處花如雨¶
臼髪傷春又一年¶
　　　晚晴¶
水國秋來少見晴夕陽忽映小忩明西風䬃䬃林間葉¶
乍聼猶疑是雨聲¶
　　　天平寺看梨花¶
<pb:KR4h0143_WYG_272-8b>¶
㡬回扶醉繞花行漠漠如雲映晚晴白髪如今僧寺裏¶
雨中獨對過清明¶
　　王履¶
　　　玉女峰待月¶
萬松林裏夜蕭蕭月影来時轉寂寥試看影從何處起¶
正東峰上水波揺¶
　　沈夢麟¶
　　　趙待制席上¶
<pb:KR4h0143_WYG_272-9a>¶
春城飛絮日顛狂簾幙風㣲燕子忙醉後不知羅褏薄¶
牡丹花上月如霜¶
　　劉仔肩¶
　　　望闕口號¶
閶闔排雲寳殿開千官鵷鷺早朝回不知誰獻王褒頌¶
得奉君王萬夀杯¶
　　王沂¶
　　　秋江送别圖題贈黄通守允中¶
<pb:KR4h0143_WYG_272-9b>¶
秋江水落椘天低目送歸船渡聶溪莫道浮雲千里隔¶
君山只在洞庭西¶
　　季應期¶
　　　寄吳彦升¶
積雨連朝過客稀亂紅堕地緑隂肥江南只是歸耕好¶
水遶孤村燕子飛¶
　　錢子義¶
　　　題畫¶
<pb:KR4h0143_WYG_272-10a>¶
夕陽淡淡栁絲絲逺浦長天欲暝時腸斷椘山春雨後¶
鷓鴣啼向女郎祠¶
　　梁蘭¶
　　　迎祥觀¶
石徑雲深長緑苔仙家樓閣絶纎埃空庭盡日無人到¶
山鳥窺簷時下來¶
　　鄭瀱¶
　　　海棠仕女圗¶
<pb:KR4h0143_WYG_272-10b>¶
東風蕩漾百花潭翠褏迎風酒半酣好鳥隔忩催曉色¶
美人殘夢隔江南¶
　　吳子莊¶
　　　小景¶
杖藜日日看芝山山下浮雲共徃還昨夜小溪新水漲¶
釣船流到寺前灣¶
　　王珙¶
　　　溪橋晚歩¶
<pb:KR4h0143_WYG_272-11a>¶
日日隂雲思寂寥偶因新霽過溪橋不知門巷春多少¶
栁外一聲婆餅焦¶
　　丘輔仁¶
　　　南湖¶
南湖二月水如天羅綺東風醉少年十里好山多看盡¶
琵琶催撥夕陽船¶
　　顧協¶
　　　舟中次韻¶
<pb:KR4h0143_WYG_272-11b>¶
西風吹老白蘋花獨倚歸舟感物華漠漠秋雲暗山谷¶
不知何處是吾家¶
　　　孟夏書事¶
脱却朝衣換布衣始知今是昨來非緑隂庭户無人到¶
惟有一雙新燕飛¶
　　謝常¶
　　　和靖觀梅圖¶
孤山嵗晚水迢迢竹外横斜挂緑么吟到暗香疎影句¶
<pb:KR4h0143_WYG_272-12a>¶
黄昏月上雪初消¶
　　　攜琴訪友圓¶
秋林紅葉晚蕭蕭乘興攜琴過野橋人在翠㣲尋不見¶
白雲如練束山腰¶
　　劉子建¶
　　　浦城漫興¶
清溪何似百花潭谷口雲峰半夕嵐借問子真歸去未¶
鷓鴣春雨滿江南¶
<pb:KR4h0143_WYG_272-12b>¶
　　陳士楚¶
　　　書錫山驛¶
嗚嗚畫角冷㴠秋一曲梅花動暮愁不管江南斷腸客¶
夜深吹上月明樓¶
　　沈應¶
　　　次錢文伯題雲林詩韻¶
紅葉橋邉草舍低半灘斜照水平溪舊時曽記題詩過¶
疎雨桐花一鳥啼¶
<pb:KR4h0143_WYG_272-13a>¶
　　　看山¶
老年已免綴朝班林下於今許我閒流水小橋紅葉逕¶
杖藜随意看青山¶
　　　江中曉行¶
江店雞鳴使去橈月斜灘口又平橋楚天不盡吳天逺¶
烟樹凝愁望轉遥¶
　　　春夜¶
綵牋吟遍惜花詩花隠紗窓見月遅欲問海棠持畫燭¶
<pb:KR4h0143_WYG_272-13b>¶
自嗟不是少年時¶
半輪月映杏花頭小院朱簾却上鈎鶯怯夜寒猶未睡¶
畫闌西畔替人愁¶
　　史謹¶
　　　書鐡爐驛¶
銅鼔營前日欲西鐵爐岡下鷓鴣啼却憐迢遞南来使¶
萬壑千崖入寗溪¶
　　　直房聞桂香¶
<pb:KR4h0143_WYG_272-14a>¶
松隂池舘晝偏凉何處飄來桂子香起傍雕闌看秋色¶
廣寒宫殿近昭陽¶
　　　蜀中道中¶
盤盤鳥道接峩嵋劍閣横空北斗低羈思不堪過夜半¶
萬山深處一猿啼¶
　　　桃葉渡¶
重經古渡立斜曛愁見桃花兩岸春欲向東風唱桃葉¶
江邊怕有别離人¶
<pb:KR4h0143_WYG_272-14b>¶
　　　湘江夜泊¶
扁舟載客下三湘露渚風來杜若香一片秋聲無處著¶
和愁散入水雲鄉¶
　　　九日次周縣宰韻¶
映水芙蓉簇絳霞水邊開宴坐臨花秋娘老去風流盡¶
繫臂猶懸一縷紗¶
　　　題畫¶
數株烟栁緑𣯶𣯶兩岸青山起暮嵐多少天涯未歸客¶
<pb:KR4h0143_WYG_272-15a>¶
却從畫裏㸔江南¶
　　石光霽¶
　　　太學夜宿¶
蠟炬燒殘夜二更高齋蕭爽客懐清山林只在虚簷外¶
錯把風聲作雨聲¶
　　方孝孺¶
　　　二月十四日書事¶
斧扆臨軒几硯閒春風和氣滿龍顔細聼天語揮毫久¶
<pb:KR4h0143_WYG_272-15b>¶
攜得香烟兩袖還¶
風軟彤庭尚薄寒御爐香繞玉䦨干黄門忽報文淵閣¶
天子看書召講官¶
　　　感舊¶
盃酒論心有㡬人天台張榖舊相親近來詩句多竒語¶
書比藏真更絶倫¶
精通八法楊文遇暗誦五絰陳用中揮翰天庭應獨歩¶
忍飢村巷欲成翁¶
<pb:KR4h0143_WYG_272-16a>¶
　　　彭山道中¶
烟鳥歸林已夕陽野人相引度髙岡馬頭一片青山影¶
經過絺衣似水凉¶
　　　夜渡桑洲驛¶
山路灣灣石甃平碧天凉露下三更無端一夜西風惡¶
吹着新愁上紫荆¶
　　　題畫¶
順流舟楫日邉回古木軒窓水際開萬里西風數行雁¶
<pb:KR4h0143_WYG_272-16b>¶
送將秋色過江来¶
　　　鸚鵡¶
幽禽兀自囀佳音玉立雕籠萬里心只為從前觧言語¶
半生不得在山林¶
　　練子寜¶
　　　秋日作¶
水晶簾動桂花風湘簟凉生八月中魄落小忩銀燭裏¶
烏絲雪蠒寄秋鴻¶
<pb:KR4h0143_WYG_272-17a>¶
　　卓敬¶
　　　栽梅¶
風流東閣題詩客瀟灑西湖處士家雪冷江深無夢到¶
自鋤明月種梅花¶
　　程本立¶
　　　題山水釣魚小畫¶
人間萬事一絲輕江上數峰雙眼明老去不歸空看畫¶
秋風又到洛陽城¶
<pb:KR4h0143_WYG_272-17b>¶
　　　題梨花錦鳩圖¶
萬花深處語黄鸝花底能無挾彈兒自在兩鳩春寂寂¶
一枝晴雪立多時¶
　　　華隂駐馬橋¶
絶谷層闗路屈盤斜岡側嶂石㠝岏今朝駐馬橋頭立¶
華嶽三峰正面看¶
　　茅大方¶
　　　題揚州瓊花觀¶
<pb:KR4h0143_WYG_272-18a>¶
秦山楚水路迢迢不道瓊花亂後凋鶴背仙遊清夢穏¶
月眀誰度紫鸞簫¶
　　髙遜志¶
　　　苕川夜宿¶
山遶荒城水自流霜空月色滿溪樓夜長欹枕渾無寐¶
二十五聲都是愁¶
　　　題陸濱村舎壁¶
記得移家白露時秋風又是一年期獨憐零落溪邊栁¶
<pb:KR4h0143_WYG_272-18b>¶
那得長條繫所思¶
　　　次葉楚芳見寄韻¶
梅子初黄晚雨収閒身猶着木緜裘誰憐白紵新裁就¶
回首西風又是秋¶
　　　題陶淵明像¶
結茅曽往白雲間㳺宦多年客未還開巻偶然鄉思動¶
數峰渾似鄂州山¶
　　　題陶淵眀像¶
<pb:KR4h0143_WYG_272-19a>¶
玉山頽矣葛巾偏老僕扶持步不前莫道先生渾不醒¶
醉中猶記義熙年¶
　　鄭桓¶
　　　洪武癸亥春以公事出㑹寜北境¶
雪山髙聳入青雲下有黄河一帶分粉堞數家髙作塞¶
黄羊十百動成羣¶
沙葱野韭随時采蘆酒黄牛取次甞萬里驅馳闗塞外¶
忽驚風物憶江鄉¶
<pb:KR4h0143_WYG_272-19b>¶
　　唐之□¶
　　　秋夜懐孟熙¶
西風巻海作濤聲燭影簷花徹夜明况復有懐心似雨¶
暗随秋㸃出江城¶
　　　次孟熙韻¶
百頃清江一草廬鄉人齊識病相如不知吟得秋多少¶
柿葉紅時好細書¶
　　龔詡¶
<pb:KR4h0143_WYG_272-20a>¶
　　　自題晚歸園¶
紅樹離離映夕暉水天空闊雁高飛扁舟一箇輕如葉¶
常載先生半醉歸¶
　　　與王忠孟登玉峰共飲春風亭¶
山色千重復萬重少年相别老相逄春風亭下一杯酒¶
山色不如人意濃¶
　　孟忠¶
　　　登馬鞍山感述¶
<pb:KR4h0143_WYG_272-20b>¶
汲水堤邊楊栁花東風吹散五侯家江南一去繁華逺¶
夢覺青山自煑茶¶
　　袁敬所¶
　　　題淵明五栁圖詩¶
藜杖芒鞵白布裘山中甲子自春秋呼兒㸃檢門前栁¶
莫遣飛花過石頭¶
　　　回朝即事¶
赤闌紅映夕陽齊蹀躞天騏度不嘶近近報來應鎖閣¶
<pb:KR4h0143_WYG_272-21a>¶
乘輿又過御橋西¶
　　觧縉¶
　　　赴廣西别甥彭雲路¶
多情為我謝彭郎采石江深似渭陽相聚六年如夢過¶
不知時夜一更長¶
　　　過全州¶
陶生巖畔草青青唐介墳前江水聲兩㟁鷓鴣啼不盡¶
畫船撾鼓過全城¶
<pb:KR4h0143_WYG_272-21b>¶
　　　寄王𤣥齋¶
來時蕭峽駐輕舟惆悵初年作逺遊夢裏相思不相見¶
武功山下月輪秋¶
　　　龍州¶
波羅宻樹滿城闉銅鼓聲喧晝賽神黄帽葛衣墟市客¶
青裠錦帯冶遊人¶
　　楊士竒¶
　　　發淮安¶
<pb:KR4h0143_WYG_272-22a>¶
㟁蓼疎紅水荇青茨菰花白小如荇雙鬟短裹羞人見¶
背立船頭自採菱¶
　　　以絹問張子俊求畫¶
夢憶衡廬紫翠重結巢須倚玉芙蓉天恩未便敎投紱¶
一幅鵞溪更惱公¶
　　　清明有感¶
西江南望渺天涯嵗嵗清明不見家蕩日飄風無定態¶
亂人情思是楊花¶
<pb:KR4h0143_WYG_272-22b>¶
　　　題少保楊澹菴江郷歸趣圖¶
巴陵西畔楚江分曽泛湖波望嶽雲借得君山小龍笛¶
月明吹向洞庭君¶
　　　江行早秋¶
漢陽磯上鼓初稀烟栁曨曨一鵲飛乘月不知何處逺¶
滿江風露濕人衣¶
　　　過城陵磯¶
城頭水落石層層石上魚檣半搭罾忽望髙樓出城郭¶
<pb:KR4h0143_WYG_272-23a>¶
舟中指㸃說巴陵¶
　　金幼孜¶
　　　元夕午門觀燈應制¶
閶闔重重夜不扃瓊樓十二敞銀屏東風一曲昇平樂¶
此夜都人盡許聼¶
　　李至剛¶
　　　題雲林畫¶
故家池舘錫山阿門徑寕容俗士過清閟閣空詩社散¶
<pb:KR4h0143_WYG_272-23b>¶
蛛絲忩户落花多¶
　　　趙子固水仙¶
水晶宫闕夜不閉仙子出遊凌素波為愛低頭㺯明月¶
不知零露濕衣多¶
　　趙羾¶
　　　城南書事¶
三年為客寄龍沙望斷南雲不見家惟愛受䧏城外月¶
照人清淚落悲笳¶
<pb:KR4h0143_WYG_272-24a>¶
　　胡儼¶
　　　永樂八年春二月被詔直内閣即事¶
清曉朝回祕閣中坐看宫樹露華濃緑忩朱户圖書滿¶
人在蓬莱第一峰¶
浩蕩春風雨散絲暗移春色上花枝雲隂半捲龍樓晚¶
正是詞臣退直時¶
　　　題鳴鳩拂羽圖¶
日暖風暄涙竹斑鳴鳩拂羽樹林間眼中正是春光好¶
<pb:KR4h0143_WYG_272-24b>¶
喚雨呼晴莫等閒¶
　　　題畫¶
遥看瀑布落寒青野服烏巾自在行好似匡廬讀書處¶
滿林紅葉夜猿聲¶
　　王達¶
　　　南林南渚圖¶
石苔凝緑上松根前輩空留翰墨存寂寞雲林堂下路¶
一峰殘雨映孤村¶
<pb:KR4h0143_WYG_272-25a>¶
　　　題雷公山¶
青山不斷勢蜿蜒上有雷公屋數椽一片黒雲初起處¶
北風吹雨作豐年¶
　　　御橋官栁¶
長條嫩葉緑婆娑㺯雨調烟夾御河攀折年來何太苦¶
只應當路送人多¶
　　王璲¶
　　　早朝侍漏題楊諭德竹¶
<pb:KR4h0143_WYG_272-25b>¶
禁鍾纔動曉風㣲新竹疎疎對鎖闈不是日髙簾不捲¶
怕敎空翠濕朝衣¶
　　　題畫¶
渡頭初唱采蓮&KR0084;南浦西風漲緑波正是晚凉新雨後¶
青山不似白雲多¶
　　　題畫¶
汀葦滄滄白露凝一灘寒月未収罾西風吹醒江南夢¶
四壁蛩聲半夜燈¶
<pb:KR4h0143_WYG_272-26a>¶
　　　方壺畫¶
紫府深沈白晝閒仙人歸去邈難攀當時暫謫來塵世¶
冩遍江南雨後山¶
　　王偁¶
　　　題米老山水¶
海岳菴前覓舊蹤蒼茫雲樹米南宫别來㡬片青山影¶
都付寒鴉一篴風¶
　　　題畫鵪鶉¶
<pb:KR4h0143_WYG_272-26b>¶
原草飄殘作雪絲日斜馬上鬬歸時五陵别後傷心事¶
零落凉州笛裏吹¶
　　　雨中過洞庭¶
昨夜南風起洞庭曉來湖上雨溟溟忽看天際驚濤白¶
失却君山一㸃青¶
　　　重登岳陽樓望君山¶
南湖烟水接天流天際青螺掌上浮欲弔湘君何處是¶
不堪重倚岳陽樓¶
<pb:KR4h0143_WYG_272-27a>¶
　　　登月江樓(仙人槎/浦也)¶
朝來一上月江樓江月長涵瘴水流望斷釣槎人已逺¶
青山㸃㸃是邕州¶
　　　交州即事¶
一騎衝嚴到市橋夕陽烟樹草蕭蕭居人猶指髙駢塔¶
碧瓦朱甍尚未凋¶
　　　九日黄司空招飲不赴書以答之¶
菊觴萸豆有佳期客裏憐君慰所思不是參軍招不赴¶
<pb:KR4h0143_WYG_272-27b>¶
病來烏㡌未勝吹¶
　　王恭¶
　　　漁笛¶
扁舟吹笛渡横塘欵乃聲中欲斷腸莫道漁郎無别恨¶
武陵雖好是他郷¶
　　　聞子規¶
枝上聲聲怨落暉居人聞此也沾衣啼時莫近湘山路¶
更有長沙客未歸¶
<pb:KR4h0143_WYG_272-28a>¶
　　　詠秋風¶
青蘋江上響瀟瀟吹得林閒萬葉飄何處凄凉最闗别¶
數株殘栁灞陵橋¶
　　　村居¶
草徑茒扉帶軟沙隔林雞犬㡬人家青山盡日垂簾坐¶
落盡棕櫚一樹花¶
　　　衰栁¶
西風昨夜灞陵秋千樹蕭條帶驛樓莫道離人空有恨¶
<pb:KR4h0143_WYG_272-28b>¶
暮蝉寒雀也闗愁¶
　　　海城秋晚¶
西風一夜海城頭𦍑笛聲聲水亂流楓葉蕭條山下月¶
戍樓殘火㡬家秋¶
　　　山忩夜雨¶
深澗垂蘿暗曲房半枝殘燭雨聲凉蕭條樹葉千峰裏¶
不獨猿啼斷客腸¶
　　　海上送别林崇髙先輩¶
<pb:KR4h0143_WYG_272-29a>¶
海上新晴野水春烟村花鳥送行塵十年客路堪惆悵¶
況復今朝别故人¶
　　　月下聞筝¶
愁心不見薛瓊瓊何處銀筝半夜聲腸斷十三絃上月¶
一絃一柱總闗情¶
　　　題梨花斑鳩圖¶
繡頸斕斑錦翼齊梁園春樹好飛棲樂遊年少偏嫌雨¶
莫向花間自在啼¶
<pb:KR4h0143_WYG_272-29b>¶
　　　二馬圗¶
紫騮嘶逐玉花驄曾是沙塲百戰功今日奚官重剪拂¶
落花芳草灞陵東¶
　　高棅¶
　　　早雁¶
凉霜八月寒天寒飛度衡陽楚水寛少婦樓頭初掩瑟¶
一行先向夕陽看¶
　　王紱¶
<pb:KR4h0143_WYG_272-30a>¶
　　　花上白頭翁¶
欲訴芳心未肯休不知春色去難留東君亦是無情物¶
莫向花間怨白頭¶
　　　題竹贈潘晦初¶
燈下狂歌酒半醺興來為爾寫秋雲故人湖海如相問¶
骨立蕭然似此君¶
　　　題静樂軒四首¶
前溪氷泮緑生波好雨催花向曉過宿酒未醒眠未起¶
<pb:KR4h0143_WYG_272-30b>¶
半窗紅日鳥聲多¶
竹几藤牀小硯屏薫風簾幕篆烟清閑齋幾日黄梅雨¶
添得芭蕉緑滿庭¶
秋聲早已到梧桐露氣生涼湛碧空獨倚闌干待明月¶
紫簫吹散木樨風¶
斗帳藏春日醉眠静中惟與懶相便尋常甲子無心記¶
看到梅花又一年¶
　　　小喬觀書¶
<pb:KR4h0143_WYG_272-31a>¶
雲髻新妝珠翠團杏花零落曉風寒每憐春事傷心處¶
偷把周郎曲譜看¶
　　　寫竹寄俞朝宗先生¶
與君一别十年餘每見人來問起居盡說丰神清似竹¶
霜明鬚髮影疎疎¶
　　　題畫¶
汀洲潮落雨初晴獨坐蘭舟酒半醒欲採芙蓉過江去¶
迢迢秋水數峯青¶
<pb:KR4h0143_WYG_272-31b>¶
　　　題竹¶
宫樹棲鴉拜夕郎洞門煙靄竹蒼蒼珮聲搖曳歸來晚¶
香篆初消月到牀¶
　　　峽中雜詠¶
峽裏山高多晝隂未昏煙景暗秋林停舟晚飯柁樓底¶
猶有夕陽明逺岑¶
　　　皆山軒¶
嵐光飛翠入簷楹枕簟生凉暑氣清公退日斜新浴罷¶
<pb:KR4h0143_WYG_272-32a>¶
坐看峰影過州城¶
　　　題静照軒¶
尋常客不到山家松火寒爐自煮茶風雪閉門才十日¶
不知春已到梅花¶
　　　題枯木竹石寄李公實¶
罨畫溪邊水拍堤繞堤高樹倚雲齊君家正在樹深處¶
滿地緑隂山鷓啼¶
　　　茅齋煮泉圖¶
<pb:KR4h0143_WYG_272-32b>¶
小結茅齋四五椽蕭蕭竹樹帶秋烟呼童掃取空階葉¶
好煮山厨第二泉¶
　　曾烜¶
　　　秋夜¶
何處偏能斷客腸西風吹雨到池塘都將萬疊青山恨¶
散作離愁一夜長¶
　　熊直¶
　　　瀟湘雨意圗¶
<pb:KR4h0143_WYG_272-33a>¶
萬竹叢深日未晡寒江烟雨翠糢糊東風無限瀟湘意¶
却倚篷窗聽鷓鴣¶
　　　薊門秋夕¶
清漏遲遲月轉廊博山銷盡水沈香重城不鎖還家夢¶
雨夜分明到故鄉¶
　　陳繼¶
　　　偶成三首¶
紫陌輪蹄蹴暖塵野猿啼處盡遊人相逢共道看花去¶
<pb:KR4h0143_WYG_272-33b>¶
逕草誰憐也得春¶
嵐翠霏霏濕澗蘿青山應喜我來過莫教杜宇催春去¶
花落東風已自多¶
蘋浦涼風裊鬢絲釣魚兼得賦新詩舟移不向江橋泊¶
意在西巖日暮時¶
　　　題挾彈圗¶
白馬雕鞍艷綺羅東城南陌遍經過金九且莫輕抛擲¶
緑樹春深乳雀多¶
<pb:KR4h0143_WYG_272-34a>¶
　　　題月下裁衣圖¶
香幃風捲月團團睡起裁衣思萬端秋葉未紅金剪冷¶
玉門闗外不勝寒¶
　　陳亢宗¶
　　　題倪雲林碧梧翠竹圗¶
梧竹聫隂翠欲飛茅亭雲散客初歸誰能為我揚焦尾¶
操作清風滿布衣¶
　　徐晞¶
<pb:KR4h0143_WYG_272-34b>¶
　　　　感懐¶
十年騎馬戰龍沙不道功成兩鬢華昨夜思歸有鄉夢¶
江南春色遍梅花¶
　　劉薦¶
　　　春遊田家四景之一¶
竹籬茅舍兩三家屋外青山緑樹遮行客偶來春已暮¶
山南山北杜鵑花¶
　　郭武¶
<pb:KR4h0143_WYG_272-35a>¶
　　　宿澧陽¶
蘋花風急水茫茫今夜孤舟宿澧陽誰在江城吹畫角¶
五更殘月一天霜¶
　　　秋夜懐句曲山隠者¶
清霜木葉空階滿静夜鐘聲獨坐聞遥想山中人未宿¶
自拈香炷禮秋雲¶
　　曾棨¶
　　　揚州¶
<pb:KR4h0143_WYG_272-35b>¶
翠裠紅燭坐調笙一曲嬌歌萬種情二十四橋春水緑¶
蘭橈隨處傍花行¶
　　　憶别¶
一家去住兩闗情行李蕭然又出京記得别時寒食後¶
斷烟殘雨石頭城¶
　　　即事¶
片片飛花逐水流傷春何處最多愁紅妝獨倚闌干立¶
望盡征帆不下樓¶
<pb:KR4h0143_WYG_272-36a>¶
　　　静海感書¶
紅燭當壚夜數錢驛亭西面緑楊邊重來煙景渾依舊¶
只認青帘記昔年¶
　　　旅懐¶
十年京國鬢蕭蕭薊北江南萬里遙家去潯陽猶尚逺¶
莫將音信托寒潮¶
　　　夾溝¶
東風吹暖栁絲柔十里青山遶夾溝馬上逢人相借問¶
<pb:KR4h0143_WYG_272-36b>¶
計程兩驛到徐州¶
　　　夏日即事¶
茅亭瀟灑樹隂中曲曲疎櫺面面風樹色似煙花似火¶
石榴開遍幾枝紅¶
房櫳如水午隂清六月凉生白紵輕院落晝閒人語静¶
萬條垂栁一蟬鳴¶
雨苗煙蔓緑交加瓠葉低垂豆著花日晚呼童開後圃¶
旋薙畦草種秋𤓰¶
<pb:KR4h0143_WYG_272-37a>¶
　　　　薊門秋夜四首(録三首/)¶
　睥睨鴉兒散曙暉香烟滿袖退朝歸西園只許清風到¶
　不放紅塵半㸃飛¶
　瑣窗珠箔暖雲低雪色屏風畫竹技對客不知天向夕¶
　幾回燒燭了殘棋¶
　彩毫銀管墨花香鎮紙狻猊紫石光欲試新來銅雀硯¶
　臨池塌得十三行¶
　　　　白蓮¶
<pb:KR4h0143_WYG_272-37b>¶
　太液澄波濯素容玉衣垂影水晶宫月明無處尋顔色¶
　只信香飄十里風¶
　¶
　¶
　¶
　¶
　¶
御選明詩巻一百三¶
