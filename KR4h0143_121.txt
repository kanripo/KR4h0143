# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:41.564370
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷十三
<pb:KR4h0143_WYG_121-1a>¶
　欽定四庫全書¶
御選元詩卷十三¶
　　五言古詩一¶
　　　耶律楚材¶
　　　　過濟源和香山居士韻¶
　覃懷勝遊地濟瀆垂名久忽見樂天吟笑我輸先手麗¶
　詞金玉振老筆風雷走乗興試續貂啓我談天口平湖¶
　湧泉注清涼瑩無垢憑檻瞰漣漪風髯塵抖擻龍孫十¶
<pb:KR4h0143_WYG_121-1b>¶
　萬竿蓊翳濃隂厚沁水濟源東天壇王屋右秀色已可¶
　餐何須杜康酒步步總堪詩佳篇如素有賡酬淡相對¶
　獨有龍岡叟亭上幾徘徊斜陽西入酉晩年歸意切對¶
　此空沈首何日遂初心營居碧林後¶
　　　郝經¶
　　　　雁媒¶
　雲衢眇飛鴻往來解隨陽序當夜有所次進朝有行瀚¶
　海天山西卵育嵗為常八月秋風高雝雝共南翔水國¶
<pb:KR4h0143_WYG_121-2a>¶
足汀洲江湖多稻粱晻靄帶殘蘆老岸青草長哀鳴洞¶
庭月亂㸃瀟湘霜太和開冰天北去頏穹蒼信禽法天¶
運斷不為炎涼偶為篝燈誤縛足離江鄉飲啄養為媒¶
朋儔總相忘嗷嗷解愁人乃反無愁腸弋人見冥鴻矰¶
繳潛施張置媒使號呼投網來搶攘奄忽一舉盡羽毛¶
皆摧戕厭然束縛去又向雲間望嗟嗟罔民徒詭計不¶
可防被獲反為用竭力如鬼倀有信復無智終自為身¶
殃誤已更誤人不悟眞可傷¶
<pb:KR4h0143_WYG_121-2b>¶
　　　遊靈巖寺(并序/)¶
　　乙卯秋九月十九日登泰山二十二日下太平頂¶
　　遂遊靈巖寺¶
岱宗西北馳倒卷碧玉環嶽靈祕雄麗勢欲藏三山初¶
從谷口入兩崦爭孱顔漸疑下地底細路深屈盤仰視¶
覺天窄石井攅峰巒陸海沙劫開突兀仁王壇桐鯨吼¶
西風棟宇横髙寒石龍噴清泉灑落几案間脩竹埽山¶
色瑩緑穿雲根丹鳳飢不來寂莫青琅玕上方在天上¶
<pb:KR4h0143_WYG_121-3a>¶
下視無塵寰空霏鎖霜樹翠錦䝉朱殷西日回清輝輕¶
金滿煙鬟何時脱世網挂席髙盤桓靜境求初心滯慮¶
驅萬端向晚蒼煙合更欲窮躋攀路斷不得前矯首重¶
一看¶
　　　贈青社諸公¶
北風吹海氛雄鯨偃脩鰭皇皇擇木鳥落日將安之清¶
霜摧豐林枯沙没卑枝况復天地閉豈汝飛騰時嗷嗷¶
復嗷嗷途窮愈多岐寸心増鬱陶拊髀濳生悲蒼茫欲¶
<pb:KR4h0143_WYG_121-3b>¶
問津謾使行人嗤賴有魯連子亦在東海湄舉手謝浮¶
世共欲尋安期扶揺三山顛笑傲雲濤低半夜開扶桑¶
弄日騰清輝伊昔孔尼父亦欲居九夷世綱儻可逃去¶
去夫何疑¶
　　　渡江書所見(幷序/)¶
　　已未秋奉命宣撫江淮自鄧南入新野蹈宋北鄙¶
　　渡泌河及湖陽入於舂陵陂塘聨絡畎澮縈屬邨¶
　　墟蓊翳荒空不可行佳木修竹奇花異卉櫛比林¶
<pb:KR4h0143_WYG_121-4a>¶
　　莽間怵然有感於中而取野蓮荒竹秋桐野菊四¶
　　者姑以寓感焉¶
　　　　野蓮¶
陂塘渺煙蕪秋波淡浮空蒹葭雜芙蕖依稀見愁紅輕¶
鎖露華涼亭亭倚西風金粉亦自香霞腴為誰容無言¶
恨最深失偶情更濃搖搖似相招為喜詩人逢翻思彼¶
桃李反在羅綺中復憶巖下蘭緑葉翳荒叢西子出苧¶
蘿原思老蒿蓬萬物在生處莫謾仇天公¶
<pb:KR4h0143_WYG_121-4b>¶
　　　　荒竹¶
荒竹遶廢宅髙下隨女蘿新梢入林莽迸葉揚條柯玉¶
骨清且癯埋没還奄阿病緑煙慘悽枯黄雨滂沱劒斷¶
㦸復折壯士空悲歌伊昔主家安森森氣相摩籜龍起¶
雲雷平地煙霄過幽香澹庭除靜隂延綺羅一自兵塵¶
生人去斤斧多寂寞秋不實飢鳳將奈何¶
　　　　秋桐¶
髙秋江漢波卉木入搖落荒林擁孤桐蔓草重繞縛凄¶
<pb:KR4h0143_WYG_121-5a>¶
迷氣日喪憔悴若隕籜黄彫晚風吹青裂飢鳥啄無時¶
亦無儔幢幢老隂薄儀鳳安所棲宫樹空寂寞謂汝無¶
自傷植根亦嬌弱豈能持風寒况乃失所託何時此焉¶
居揚鋤翦荒惡攜幼扳庭柯遂我生聚樂¶
　　　　野菊¶
乾坤入消數萬物呈晚節秋晏菊始華荒叢翳林樾野¶
迥幽姿清岡斷寒豔接絲蟲罥青苞啼螿抱枯葉瀼露¶
積玉華層層擁金屑我欲摘以杯飲之濯中熱霜栽郁¶
<pb:KR4h0143_WYG_121-5b>¶
髙標胡與荒穢列嗟爾夷恵儔玉質難變滅不謂無人¶
看便使幽香歇安得老瓦盆坐對澆古月¶
　　　橄欖(南人謂/之格覽)¶
南果足韻勝北人罕為奇銀盤獻青子愛玩驚見之蓮¶
房飽出□棗滑生下枝翠粉苔𡋯新清烈凝松脂齒牙¶
噴艱澀苦硬不可持氣韻久始來靈根瀹天池灑然凌¶
清飇甘露濡仙芝有如宿瘤妻苦節真可期亦如相韓¶
休朕瘠天下肥危辭遽逆耳終自為良規先難阻欲速¶
<pb:KR4h0143_WYG_121-6a>¶
後得卒莫違黙黙心語口此樂夫誰知始覺衆果俗橘¶
奴復梨兒海嶺瘴天黒異味翻荼飴雨露存天眞颶霧¶
不可滋島嶼出乳泉造化亦若兹元氣舌本甜酸苦歸¶
涕洟本來甘受和衆味相假移居然復其源偽妄焉能¶
欺何當謝世網兀坐忘奔追深山石室空煮石療調飢¶
破鼎煎春芽嚼此吟湘纍翛然沃肺肝看山坐支頤物¶
表有真味載歌采薇詩¶
　　　秋思四首(録二首/)¶
<pb:KR4h0143_WYG_121-6b>¶
木葉墮積水西風白雁來祇應破月底曽過黄金臺昔¶
年弔荆卿臺邊把酒盃落日督亢陂莽蒼秋雲開浩歌¶
易水寒晚山青崔嵬誰知坐江館兩見飛鴻回空庭日¶
徙倚慘淡生莓苔援溺先墮井計拙良可哀¶
昔遊東諸侯秋晚登泰山佇立太平頂超然出塵寰日¶
觀望吳越浩渺秋雲間長風漾江海天末生微瀾今年¶
坐舍館江聲滿重關却如在幽陵修阻不得看好花靜¶
有色相對婉且閒無由寫哀怨日遶歌幽蘭¶
<pb:KR4h0143_WYG_121-7a>¶
　　　儀眞館後園海棠兩花於秋因為小酌賦詩¶
二年海棠秋幽妍對寥索霜後輒栽花枯株吐纎弱化¶
工為詩人故令造物錯木落出奇芬風度亦不惡尖黄¶
簇短葉膩翠光欲爍蹙縮包紅粟殷濃入深萼稀疎生¶
意怯靜麗尤綽約飛絲罥青蟲蠨蛸共聨絡深閨養春¶
嬌霜華滿珠箔賴得西風輕微薰小陰作盈盈出宫妝¶
新寒翠綃薄空庭自顔色含恨誰附著息亡楚無言意¶
婉心不樂琵琶怨昭陽所遇非所託獨有未歸人相看¶
<pb:KR4h0143_WYG_121-7b>¶
慰孤酌却似海南時坡仙政漂泊有酒仍有花世事且¶
髙閣後時亦何遲適遇今猶昨香霧霑新橙傾酒兩螯¶
嚼銀燭更髙燒秋花易零落¶
　　　甲子嵗後園秋色四首¶
　　　　雞冠¶
夷則播新律卉木協秋候綰結流火餘的皪金天宿峩¶
峩列庭除摘摘儼雄秀炎帝朝火官絳幘軒宇宙植立¶
竟不拜離披擁青袖奕葉初類莧吐心漸如豆脈絡引¶
<pb:KR4h0143_WYG_121-8a>¶
絲起一片珊瑚瘦雲芝茁紅腴紫茵巻翠脰碎顆蹙丹¶
砂肉綻殷血透怒割赤龍耳勁磔還亂揉麻葉薄且聳¶
山字缺乃覆查牙欲成角擁腫下連咮生全餘小穂展¶
盡帶殘皺昂藏偃膺髙突兀出羣驟還將早霞映欲向¶
朝日雊月露終夜棲風雨幾回鬬再厲復自止交退誰¶
與救區區閒草花象物與接搆弭兵日觀戰亦是自貽¶
咎垂簾且相忘髙枕卧清晝¶
　　　牽牛¶
<pb:KR4h0143_WYG_121-8b>¶
野花照天星星中花亦盛長夏蔓草深疎籬掩斜徑幽¶
庭日無事森寂澹相映繚繞絲亂垂㸃綴葉相並金風¶
一披拂零落光彩競參差碧玉簪綰插滑欲迸霜絲吐¶
冰同容色好娟淨堂隂青錦張牆背紫苔瑩時方鵲橋¶
成佳節當秋孟織女能翦裁天河洗尤稱女以秋為期¶
郎將花作證風雨開雲屏鸞鳳鏘月鏡處處乞巧筵家¶
家喜相慶五年江館客萬事成墮甑不能致龍節空自¶
悲虎穽永日鏖炎蒸中暑甘卧病對花淚盈目坐起不¶
<pb:KR4h0143_WYG_121-9a>¶
覺暝雲漢見雙星回頭看斗柄遙憐小兒女昬嫁俱未¶
竟中流虞風波相見何日更¶
　　　　葡萄¶
深院荒草長短蔓裂塼縫葡萄本西果南國誰與種插¶
蘆為扶持灌漑甚珍重瘦骨紫節舒龍頭青線控蟠蟠¶
上疎籬蒨蒨將逺縱遭遇雖後時取實望秋仲摘露添¶
俎豆庶閒館人供誰知六月旱卉木焦死衆斷秧餘幾¶
花强勉著土擁竟作纒結枯日遶空悼痛肺渴口重乾¶
<pb:KR4h0143_WYG_121-9b>¶
望梅心欲烘忽憶河隴秋滿地無歇空支離半空架串¶
草十里洞拇乳積成岸澒癑接梁棟一派瑪瑙漿傾注¶
百千甕往嵗見沙陀回鶻正來貢詔賜琥珀心雪盛瓶¶
盡凍查牙飲流澌氣壓黑馬湩一旦離魏闕五載猶在¶
宋見此復何時鳥道目逆送¶
　　　　野蓼¶
窞池蓮蒲短久旱餘淺淤牆隈積餘埃玉鳳秋不翥野¶
蓼根莖堅幸得侵沮洳節葉瘦且赤蘼蕪交翠箸細蕊¶
<pb:KR4h0143_WYG_121-10a>¶
亦鮮潔粉米糅丹素獨窣裊輕穂離披滴清露水花澹¶
晚色幽窅足真趣忽憶過夢澤千里渺煙樹蘆花與蓼¶
花露錦蕩雪絮深入芙蕖藪逺映蒹葭渡舉鞭問飛鴻¶
駐馬嚼佳句乃今四壁中浩渺隔煙霧日斜對幽叢聊¶
以慰遲暮大似辛苦蟲無復風標鷺來因援沈溺底事¶
極幽錮屢上刳腸書無地瀝血訴嗟嗟好花草焉用生¶
此處祇因爲詩人故故獨不去嘗膽如啖蔗食蓼猶饍¶
御仰首但有天志節久愈著¶
<pb:KR4h0143_WYG_121-10b>¶
　　　幽思六首¶
江山鬱幽思靜止有天光宛然褰薄帷明月照我牀蟋¶
蟀鳴孤根鴻雁頏飛霜惄惄動羈衷耿耿發清狂有萬¶
來無端百折縈回腸晤言且伏枕一寐成兩忘¶
鸞鳳翥丹霜尺鷃搶枮株知止各翺翔卑高一何殊精¶
衛苦填海寃憤一何愚鳲鳩不為巢亦自有所居偉哉¶
衡門士髙卧一束書曲肱有餘樂不用長者車¶
濯纓厭世塵入海求夜光貝闕涵珠宫異色森綺芒采¶
<pb:KR4h0143_WYG_121-11a>¶
采滿懷袖駕龍登扶桑赤烏驚上天火曜舒乾陽回視¶
乃瓦礫自媿空犇忙書生莫謾愚敝帚安足藏¶
有物莫不由萬古長安道區區往來者總向塵中老年¶
年雨灑清日日風驅埽行人竟無迹涸轍生秋草我欲¶
謝帝閽離居事幽討束載無良辰幾回問蒼昊¶
藏舟泰山巔偶值懷襄流忽從歸墟東直向西海頭洗¶
日復濯月光抱空中樓扶踈散青紅異氣纒九州忽焉¶
閣寒沙佇立令人愁明朝早潮來欲往不得留¶
<pb:KR4h0143_WYG_121-11b>¶
景晏念慮歇支頤坐看山起來復何為結佩紉幽蘭萬¶
事從悠悠不媿俯仰間舉杯謝塵世月落梅花殘深江¶
總風波天澹孤鳥閒氣數當閉塞我亦方閉闗¶
　　劉祁¶
　　　古意二首¶
庭前有桂樹緑葉尚離披秋風動地起飄落將安歸髙¶
飛入青雲下飛入汙泥貴賤既偶爾孰為喜與悲¶
秋江有芙蓉顔色好鮮潔褰裳欲采折水深不可涉嚴¶
<pb:KR4h0143_WYG_121-12a>¶
風下飛霜芳豔空凋歇悵望一長歎臨川無桂檝¶
　　　送雷伯威¶
朔風起天末落木鳴空山氷霜正凝沍遊子百里還出¶
郭送將別徘徊上髙原如何睽離情對此芳嵗闌壯士¶
志四方不須涕汍瀾人生非山海會面亦不難願子崇¶
明徳餘功振文翰長因東南鴻惠我金玉言¶
　　姚樞¶
　　　聦仲晦古意二十一首愛而和之仍次其韻(録/十)¶
<pb:KR4h0143_WYG_121-12b>¶
　　　(首/)¶
聖聖繼天極授受惟一中宣尼集大成玉振條理終盡¶
性無思勉中道何從容乾坤有全徳尚資參贊功¶
韋編日三絶孳孳何所嗜人道合天心天人本無二盈¶
虛消息幾進退存亡事何當擬虛𤣥百世老輔嗣¶
觀人莫觀貌相馬不相肉羣經無釋辭熟讀意自足易¶
道微九師春秋散公穀古今有成言此論非余獨¶
髙明懸萬象經緯成縱横君子動靜機一以蹤天行後¶
<pb:KR4h0143_WYG_121-13a>¶
來英偉士槩舉名書生胡為事無用篆刻風物情¶
任重不易勝無為鼎折足小利害成事不達緣欲速閉¶
户豈遺世入仕非干禄出處貴適時違時招自辱¶
夷齊顧名節不食餓首陽尚父應天討奮時清渭傍心¶
跡異天壤日月同輝光道義有如此人惟重行藏¶
志士慕功業富貴鴻毛輕仁人懷道義不為功業縈富¶
貴詎可求功業從自生狂狷奚所取無由見中行¶
有士氣凌雲孤松挺髙節壯懷入酣歌歌長擊壺缺鬢¶
<pb:KR4h0143_WYG_121-13b>¶
髮日以秋肝腸老於鐵從知養浩然此意潛消歇¶
拔茅連其茹激濁揚其清雲山興大厦諒非一木成嶷¶
嶷萬斛舟水積舟乃行羣材惟柱石國勢何用傾¶
天道有定常推行無少忒人心復何為遷變莫能測古¶
人貴全交所貴在恒徳黄金百煉餘不改當時色¶
　　許衡¶
　　　遊黄華¶
我生愛林泉俗事常鞅掌十年苦煩劇一念愈傾仰峰¶
<pb:KR4h0143_WYG_121-14a>¶
巒看畫圖雲煙入想像久成心上癖欲忍不可强荷有¶
敬齋公恒以善相長攜我遊黄華一洗塵慮爽行行歎¶
奇絶舉目皆勝賞鏡臺聳百嶮瀑布落千丈石苔積重¶
痕溪風動幽響使我躁競息使我心志廣恍如夢中身¶
翺翔千古上回首聲利場誰能脱塵網我老得仁心動¶
作皆可像還家擬鄰居求田冀接壤便許樸鈍質於此¶
靜中養¶
　　　送竇清淑¶
<pb:KR4h0143_WYG_121-14b>¶
初來識君面此行見君心匡時有長䇿慮逺憂且深俗¶
情取近效雅意入幽沈人生貴所依所依貴知音知音¶
得長布身將比黄金我本貧賤士多思委相尋未得辦¶
一飯胡為遽分襟征鴻出逺塞西風動疎林去去渺萬¶
里何年酒同斟含情望無極白雲障孤岑¶
　　　別西山二首¶
大山如蹲龍小山如踞虎煙嵐鬱蒼翠逺近互吞吐我¶
來蘇門居遨遊成樂土䇿杕望朝雲捲簾看暮雨佳意¶
<pb:KR4h0143_WYG_121-15a>¶
豁塵腥勝槩入談麈使我鬱陶消使我勞瘵愈生平鄙¶
吝心一洗出千古回首聲名人何殊坐囹圄逺役非素¶
懐况有跋涉苦吟鞭裊春風遲遲如去魯芳菲二三月¶
追遊盛梅塢歸來願無違一觴相對舉¶
我愛林慮山不處要路津兹焉幾千古絶彼朝市塵我¶
來成素交澹澹日益親形骸兩相忘誰主復誰賔充然¶
樂我飢怡然棲我神朝光連暮色佳意含餘春心境一¶
融會世味殊未真奕奕草木光熙熙禽鳥馴衆物欣有¶
<pb:KR4h0143_WYG_121-15b>¶
託吾廬行亦新詩書詠而歸况有耆徳鄰¶
　　王磐¶
　　　遊黄華山¶
林慮著太行峰巒一都㑹晴嵐照郛郭朝日炫金翠盤¶
盤黄華山髙秀衆峰内萬仭青芙蓉屹立見根蔕有泉¶
不知源滂沛落雲際初疑玉虹垂兼訝銀河潰翻翻雪¶
練飛洶洶風雷沸前年會一遊披覽恨未細今兹重經¶
過適與佳客萃坐分石上苔行並林間轡緬懷雪溪老¶
<pb:KR4h0143_WYG_121-16a>¶
逺出遼海外飛聲入中華遂占此山麗吾家墨竈峰卑¶
小衆所易婆娑百本松龍蛇䕶清閟煙雨一窗書作我¶
幽棲地㑹看此名山永無黄華配江山無大小玩賞因¶
人貴嗟我復何人題詩聊自戯¶
　　　&KR2762;峪山¶
昨日遊黄華抵暮方言還今晨到&KR2762;峪驅馬五松邊未¶
移金門日還指元康煙山中富清境不暇相周旋大似¶
山隂客望門却迴船空懷上方寺矯首浮雲顚瀑布落¶
<pb:KR4h0143_WYG_121-16b>¶
晴雪金燈開夜蓮何當重經過巖下細留連¶
　　劉因¶
　　　韓魏公祠¶
定州古北門作鎮多英竒如何郡學傍獨有韓公碑乾¶
坤極厚大運物物不知堂堂宋三朝斡旋公似之惟公¶
元黙間泰山已四維天宇公之祠元氣非公誰郡人一¶
何愚而於公欲私大者且勿論緖餘猶世師千年閲古¶
堂誰歌鄭國詩(公閲古堂/富公有詩)裴回老柏前目送秋鶴飛悠¶
<pb:KR4h0143_WYG_121-17a>¶
悠五色雲悵望今何歸¶
　　　仙臺¶
碣石來海際西南奄全燕中有學仙臺燕平欲昇天燕¶
平骨已朽遺臺猶相傳雖復生青松嵗久摧為煙極目¶
望海波不見三山巔三山巨鼇簪山人蟣蝨然使無不¶
足論信有亦可憐大塊如洪鑪金石能久堅天地㑹有¶
盡何物為神仙空山無笙鶴落日下飢鳶今古非一臺¶
浩歎秋風前¶
<pb:KR4h0143_WYG_121-17b>¶
　　　黄金臺¶
燕山不改色易水無新聲誰知數尺臺中有萬古情區¶
區後世人猶愛黄金名黄金亦何物能為賢重輕徳輝¶
照九仞鳳鳥才一鳴伊誰腐鼠棄坐見飢鳶爭周道日¶
東漸二老皆西行養民以致賢王業自此成黄金與山¶
平不救兵縱横落日下荒臺山水有餘清¶
　　　張燕公讀書堂¶
陰壁下寒泉陽崖隠深洞想像張幽州當年此絃誦遐¶
<pb:KR4h0143_WYG_121-18a>¶
情納方寸灝露驚宵夢既有真積功豈無致時用不然¶
起絶學猶當垂後統濟濟唐開元儒臣相伯仲文雖數¶
燕許名不並姚宋遂令百世下煙霞抱餘痛尋幽縱步¶
貪懷古清歌送緬思白鹿翁眼中見連棟兹山有道氣¶
會遇或天縱聊以永今朝白雲不可種¶
　　　龍潭¶
盤磴脱交䕃平壇得髙岑髙岑不可攀哀湍激幽音窮¶
源豈不得爽氣來駸駸靈潤發山骨沮洳下崖隂為問¶
<pb:KR4h0143_WYG_121-18b>¶
石上苔妙理誰曽尋乾坤有乾溢此水無古今下有靈¶
物棲倒影毛髪森東州旱連嵗呼龍動雲林顧此百丈¶
潭豈無三日霖為霖此雖能鞭䇿由天心日暮碧雲合¶
空山深復深¶
　　　經古城¶
我行常山尾髙城下吾前按轡覽形勢依依見全燕易¶
水開前襟飛狐連右肩遥想豪傑場撫已増慨然薪人¶
過我傍一笑如相憐指城前問余考古今幾年沈思未¶
<pb:KR4h0143_WYG_121-19a>¶
及荅行歌入蒼煙¶
　　　孤雲¶
孤雲生幾時冉冉何所適豈無崑華髙路逺嗟獨力徘¶
徊天中央明月為顔色下有幽棲士嵗晏倚青壁朝飲¶
澗下泉暮拂松間石相對澹忘情倒影寒潭碧¶
　　　遊天城¶
逕逺澗隨曲崖深山漸少居然翠一城四壁立如埽天¶
設限仙凡雲生失昬曉平生萬事嬾登臨即輕矯山靈¶
<pb:KR4h0143_WYG_121-19b>¶
知信息風煙久傾倒顧瞻困能仰泛應習稱好端居得¶
蕭寂逺眺礙孤峭乃知方寸間别有萬物表未須凌絶¶
頂胷次青已了¶
　　　遊源泉¶
叢祠鬱蒼翠萬古藏清幽泠然石上足不逐蒼波流長¶
風索我御欲舉仍遲留白雲何山來相對亦悠悠¶
　　　玉溪精廬¶
居然山四頹危檻俯晴春川氣生不極翠潤流衣巾林¶
<pb:KR4h0143_WYG_121-20a>¶
隂起薄暮酒色生微醺歌聲忽落谷驚歸欲飛雲¶
　　　隱仙谷¶
山川含太古風氣如未開中有幽棲人日暮斸蒼苔吾¶
胷素羲皇人世不可諧此地復何地怳若登春臺山扄¶
掩對峙石逕迷縈回桑麻連水竹屋宇依山崖燕南避¶
世謠千古知我懷横渠百世師一區竟相乖知音得元¶
老龍門有遺齋(伊川先生上文潞公求龍門菴地書略/曰勝善上方舊址荒廢為無用之地欲)¶
(得葺幽居其上為避暑著書之所唐王龜剏書堂於西/谷松齋之名傳之至今某雖不才亦能為龍門添勝迹)¶
<pb:KR4h0143_WYG_121-20b>¶
(於後代為門/下之美事)賤子孤旅人念此良悠哉於世豈有望居¶
山亦無媒舉杯對山靈欲去仍徘徊他年要勝跡此駕¶
當招來¶
　　　遊雲水菴¶
乘春奮幽潛觀化登丘山哀淙聞逺壑息駕思雲關墾¶
石密松桂結屋珍茅菅生煙紛漠漠激流散潺潺山石¶
浮夀色澗木榮歡顔覽物有真意撫節驚循環悠然千¶
載情儼若盤石間眷焉欲晤語古人何當還¶
<pb:KR4h0143_WYG_121-21a>¶
　　　泛舟西溪¶
萬山倒滄浪一葉凌嵯峨嵯峨為飛舞翠影如婆娑輕¶
隂散雨足淨綠生圓波人間碧海幻老眼青銅磨風雲¶
幾千古辦此雨一蓑溪南有幽人鼔櫂前山阿煙深渺¶
無處月色浮松蘿¶
　　　玉簪¶
堂隂秋氣集幽花獨清新臨風玉一簪含情待何人含¶
情不自展未展情更眞徘徊明月光泛泛如相親因之¶
<pb:KR4h0143_WYG_121-21b>¶
欲有託風鬟渺冰輪¶
　　　和陶¶
　　　　和飲酒(録四首/)¶
凝冰得火力鬱鬱陽春姿寧滅不肯寒陽火如松枝詩¶
家有醇醪釀此松中奇一飲盡千山枯株彼何為所以¶
東坡翁偃蹇不可羈¶
士窮失常業治生誰有道身閒心自勞齒壯髪先老客¶
從東方來温言慰枮槁生事仰小園分我𤓰菜好指授¶
<pb:KR4h0143_WYG_121-22a>¶
種藝方如獲連城寳他年買溪田共住青林表¶
吾宗幾中表訪我時一致自吾居此菴才得同兩醉逆¶
數百年間相會能幾次每㑹不盡歡親情安足貴所歡¶
在親情杯水亦多味¶
器飲代窪尊巢居化安宅凡今佚樂恩孰非聖神迹况¶
彼耕戰徒勤力有千百乞我一身閒坐看山雲白内省¶
吾何功停觴時自惜¶
　　　　和詠貧士¶
<pb:KR4h0143_WYG_121-22b>¶
陶翁本强族田園猶可依我惟一畝宅貯此明月輝翁¶
復隠於酒世外冥鴻飛我性如延年與衆不同歸孤危¶
正自念誰復慮寒飢努力嵗云暮勿取賢者悲(獨正者/危至方)¶
(則礙爾實愀然中言而發違衆速尤迕風先/蹶此淵明規顔延年語也見延年誄公文)¶
　　　四皓二首¶
智脱暴秦網義動英主顔䰅眉不得見猶思見南山每¶
當西去鴻目極天際還馬遷歌采薇託名夷齊間孰謂¶
紫芝曲能形此心閒鄙哉山林槁摶也或可班安得六¶
<pb:KR4h0143_WYG_121-23a>¶
黄鵠五老相追攀一笑三千古浩蕩觀人寰¶
留侯在漢庭四老在南山不知髙祖意但欲太子安一¶
讀鴻鵠歌令人心膽寒髙飛横四海牝雞生羽翰孺子¶
誠可教從容濟時艱平生無遺䇿此舉良可歎出處今¶
誤我惜哉不早還何必赤松子商洛非人間¶
　　　吳山夜雪圖¶
江南無寒嵗一雪今幾時吳山豈無春畫此寒巖姿壯¶
哉萬里流不廢東南馳胸中謾長風俛仰今古非誰能¶
<pb:KR4h0143_WYG_121-23b>¶
唱小海為和大江詞¶
　　　月下獨酌¶
佳月靜可飲一天明水寒餘光泛不極徘徊尊俎間但¶
覺涼露下不知清夜䦨醉眠吾有興君當下西山¶
　　　書堂谷晏坐¶
上負青天壁下引碧澗滋中有晏坐石日夕忘吾歸永¶
懷幽棲人千載誰與期人間九瀛海莽蒼天相圍黄塵¶
重如霧舉手不欲揮白雲如可招願作雙鶴飛¶
<pb:KR4h0143_WYG_121-24a>¶
　　　九日登洪崖(有道士居此今/二十年不睡矣)¶
卑居不見秋登髙自誰始清狂未免俗謹厚亦復爾山¶
光故相迎百步翠可倚屈指數勝遊兹山居食指髙絶¶
讓龍門平敞亦専美羣山渺波鱗天開見洪水列岳眞¶
情塵遐瞰小千里却恐行路人視予旋磨蟻解衣林表¶
坐爛摘蒲萄紫甘漿來逡巡毛骨脱泥滓勝境得眞賞¶
泉石迥如洗况有幽棲人嗒然空隠几相對已忘言一¶
笑雲林喜回首暮煙深高歌望吾子¶
<pb:KR4h0143_WYG_121-24b>¶
　　　遊龍宫¶
翠澗如生煙石瀨欲無雪縱目失平地仰面猶清樾時¶
節未當春生意方謀泄隨時久閉藏與物今超越兹遊¶
豈人力勝境殆天設拊石看棲龍髣髴仇池穴聞説如¶
桃源自古有深絶摳衣徑欲往不見當年轍獨立御長¶
風哀歌山石裂¶
　　　九日攜諸生登西山¶
九日秋服成童冠從我遊萬古清沂春重結西山秋白¶
<pb:KR4h0143_WYG_121-25a>¶
雲歸青岑狂瀾落滄洲永嘯長風來爽籟生巖幽清商¶
失揺落生氣浮林丘門生顧我言樂矣行歸休風袂尚¶
飄然此意浩難收¶
　　　重遊北溪分韻得暉字¶
蒼黄淡野色草樹含清暉林居隱䓤蒨晴嵐散霏微歸¶
雲有眞意鳴禽發天機勝處必深㑹輕觴豈虚揮山泉¶
來何從北望空依依¶
　　劉宣¶
<pb:KR4h0143_WYG_121-25b>¶
　　　飛翼亭¶
朝挹東山雲暮㸔西山雨孤亭在中央相對如賔主矯¶
矯臥龍蟠軒軒飛鳳舞樹影各參差嵐光互吞吐吁嗟¶
吳越亡於今已千古不悟抉目忠詎知嘗膽苦登臨撫¶
陳迹凄涼與誰語白鳥煙中來長歌下山去¶
　　胡祇遹¶
　　　題思聖堂¶
汶上魯中都哲人宰兹邑石刻思聖堂後人知仰徳汙¶
<pb:KR4h0143_WYG_121-26a>¶
池困飛龍鸞鳳棲枳棘天意人豈知來者三歎息立言¶
澤萬世貧賤何足惜再拜登故臺斂衽拱而立恍如夢¶
見之受教開茅塞¶
　　王惲¶
　　　拜奠宣聖林墓¶
庭訓墮渺茫師授悖嚴誡羌予不惑年行巳得夷隘今¶
嵗客東魯似為神所介駕言逐秋風得展闕里拜遥遥¶
魯甸餘汶水走湍瀨憑軾望雲林鬱鬱佳氣靉齊莊趍¶
<pb:KR4h0143_WYG_121-26b>¶
兩楹奠獻成孤酹巋然三聖封仰止髙泰岱恨生千年¶
後今夕備埽灑披雲覩天日太極開一畫彼蒼詎能言¶
諄諄聖為代三綱與九法範圍無内外君臣以之定乾¶
坤以之泰東周不可為述作萬世賴藐聆徇鐸音元化¶
雷雨解敬想燕居容金聲鏘玉佩當時七十子授受儼¶
如待鳳兮鳴幾時諸子沸秋籟一朱亂紅紫百穀茷稊¶
稗愚者甘下達誕者樂語怪韞藏寳康瓠斡棄清廟鼐¶
明倫得不泯而有六經在天髙孰可階一氣包厚載兹¶
<pb:KR4h0143_WYG_121-27a>¶
遊固難言嘿契心有會胷中九雲夢吞納失蔕芥循循¶
善誘辭師也書諸帶緬懷伯禽業郁郁文獻最三桓張¶
公室霸功熾而汰一奢去無復荒陵餘石獬煌煌天乙¶
孫膚敏半冠蓋徳博慶自修道大世能邁金石貫元精¶
泗波來逺派汪濊一聖海不隨梁木壞歸侍金絲堂攝¶
齊聞謦欬怳如到帝所鈞天廣樂備洗我兩耳聰肉味¶
忘一嘬詠歸冩遺音風雅變鄘弼一簞老東家吾知其¶
樂大遲遲不忍去寒日下蒼檜¶
<pb:KR4h0143_WYG_121-27b>¶
　　　鹿喻¶
我本麋鹿性出處安自然金鑣非所慕志在長林煙得¶
逺機穽地食苹飲清泉呦鳴錫同類甘以辭華軒野兕¶
出其側暗蹂山前田農家伺所害乃知獸之愆彼兕以¶
計去嘉禾嵗芊芊野人居山中數畆事墾斸慮為町疃¶
場指鹿乃兕屬雖無獨刃心見之惡且逐鹿心素無機¶
淡與標枝閒遁跡入幽谷擇音逺人寰尚為山中人置¶
疑齒頰間¶
<pb:KR4h0143_WYG_121-28a>¶
　　　遊萬固寺¶
中條鬱蒼蒼首尾固雄大連山一臥虎矯首盡兩戒東¶
南萬峪門犖确入幽阨空青上絶壁嶻嶪兩崖對南山¶
開畫幈髙下蔚萬檜扶藜到山門黄衣六七輩寺殘薄¶
水賞一水良可愛尋源入雲蘿不惜阮屐敗掬飲清臆¶
塵坐睨巨石怪山空響佩環林迥騰怒獬行聴溪聲回¶
周覽詢勝槩當年爽心亭萬竹爭映帶碧鮮照清泚襟¶
袂濯沆瀣人境兩渺茫佳句儘誇邁(舊有石刻坡詩云/水自竹根流出風)¶
<pb:KR4h0143_WYG_121-28b>¶
(從松頂飄來座上儘為/佳士更無一㸃塵埃)開軒邀客飯放目欣一快盤餐¶
固疎糲泉冽幾肉嘬俄焉林風振萬壑一氣噫前林疑¶
虎嘯作勇助吾憊筆落還自驚一埽衆峰靉(寺僧請書/殿閣名故)¶
(云/)山僧喜醉顛海㑹得珠貝興來本無心遊藏詫佛界¶
夕陽送歸鞍依約虎谿外風煙作破墨塔廟失所在鍾¶
美厭摹冩閟伏化機藹盤空乏硬語技癢苦無賴馬首¶
詩遽成一笑豁吾隘¶
　　　汾水道中¶
<pb:KR4h0143_WYG_121-29a>¶
蒼巔互出縮峪勢曲走蛇回眺驚後擁迎看復横遮雲¶
林蕩髙秋半嶺翻晴霞十里九渡水清流帶寒沙山溪¶
本幽寂激之聲乃譁解鞍憩美䕃覺我心靜嘉風枝滿¶
秋實野菊被水涯幽馨㪚蘭馥紅鮮綴丹砂二物固瑣¶
碎託興騷人誇我欣記所見信筆書田家¶
　　　過鹿臺山(在澤州沁水縣南二十里/時被安西王命伐石於此)¶
逺尋文石崗來厯南山纒鹿臺臺為山幽徑蟠古篆後¶
峪行未盡前嶺已當面秋聲蕩林樾風露淒以弦陰壑¶
<pb:KR4h0143_WYG_121-29b>¶
氣蓊鬱疑有虎豹變山田苦無多溝崦耕已徧柴楥結¶
半空羅絡碧巖轉自憐終嵗勤獸患防一旦我本山中¶
人束帶對郵掾頓然還舊觀瀟灑償夙願行經雙蟾嶺¶
石怪驚變現闖首槲樹間氣自太古練月中誰推墜囚¶
鎖屬山縣乃知北平守認虎飲羽箭物肖本偶然長歌¶
下層巘¶
　　　苦熱歎四十六韻(效昌/黎體)¶
祝融駕火虯頓轡周八裔戰酣西北乾回薄餘暮熾朱¶
<pb:KR4h0143_WYG_121-30a>¶
光沸虞淵大地蒸一氣蒼茫夜色溼酗鬱元象醉今年¶
六月中荼毒逾往嵗金晶才始伏熛怒勢此鋭炎官張¶
火傘屏翳揚赤幟四合歊陳來一鼔赫離治天潢影半¶
涸星鳥芒欲彗吟風樹葉噤塌翮林鳥墜併兼坎兑權¶
不使天地閉王城十萬家薰灼迫一勢乾坤墮熾甕逸¶
徳駭天吏掩闗人事絶藏伏敢口議褰裳起中夜通夕¶
不容寐捫背赭汗流窺井湯泉沸松間有困鶴無夢到¶
清唳牆根有腐草螢化光晢晢穿簾入我室照眼驚火¶
<pb:KR4h0143_WYG_121-30b>¶
齊陰蟾遁老魄火䑕騁黠智夜深過我前跳躑翻飲器¶
屋古又足蝎伺螫尤謹避簟紋燎炎輝側脅能少憩舉¶
動體愞熟歔欷氣短細抱水眠或可揮翣何所濟二年¶
客京師身幸置散地雖無束帶勞唯老覺加倍彷徨不¶
知曙種髪沐而被四序本平分偏盛誰所致火攻出下¶
䇿不已熸萬類嗟此一世人暍死將何厲此生匪金石¶
流鑠吁可畏内熱復自焚衰槁將立至燥惟以靜勝事¶
須以義制冰山詎可依煬竈非所媚遐想崑陵巔庭觀¶
<pb:KR4h0143_WYG_121-31a>¶
何偉麗巍然五千仞日月光隠蔽回環十二樓空明淡¶
無際水晶作柱礎羣玉絢軒陛天風掠枕席月露溼環¶
帔瑤臺擁顥靈萬舞發清吹眞仙事朝元鸞鳳互驂翳¶
閬風接𤣥圃追陪憶遊戲何年墮塵縁坐想無由詣安¶
得萬里風振此垂天翅脱落區中囚髙舉尋吾契¶
　　　出香奇石¶
張生貯奇石攜來有遐觀一峰華不注墮我几案間穿¶
穴作怪供突兀横蒼顔炷香煙滿竇野燒生春山我久¶
<pb:KR4h0143_WYG_121-31b>¶
汨俗冗對之心暫閒瞑坐清興逺夢與孤雲還¶
　　　雙廟懷古¶
鐵轝動地來獵火燼九縣睢陽東南衝江淮國所援蔽¶
遮不使前恢復可立見二公明此機死守誓不變雖危¶
所保大如蝮螫解腕最難結衆心存殁匪石轉彼蒼畀¶
全節誰為落賊便巳矣君不忘握爪掌為穿竟能濟中¶
興淮海了清奠至今忠烈氣皎皎白日貫賀蘭觀成敗¶
不飲浮屠箭殺亡計多寡此論誠可辨我來拜遺像凜¶
<pb:KR4h0143_WYG_121-32a>¶
對如生面乞靈激懦衷剸決剛同鍊朔風吹樹聲尚想¶
登陴戰暮倚暈月城悲歌淚如霰¶
　　　江船二詠¶
　　　　篷¶
尺簣編黄蘆節密數須隻長短隨所宜張弛易為摘(長/者)¶
(二十九節/廣二丈餘)一傍繫脚索若網綱總緝北人布為帆南俗¶
篷以荻舟師貪重載髙挂借風力順流與遡波巨鷁添¶
羽翮望從逺浦來一片雲影黑亂衝渚煙開重帶江雨¶
<pb:KR4h0143_WYG_121-32b>¶
溼百里不終朝用舍從順適夕陽見晚泊堆疊紛襞積¶
水雖物善利其助乃爾益¶
　　　　櫓¶
江船一鉅魚櫓柁乃尾鬛當其淵水深棹弱不救乏故¶
令施航後前與棹力合濟川具有五此物乃其甲一聲¶
天際來欸乃中流發或浮大河東並岸行若狎終朝卧¶
舷間蘭槳但空插緬懷剡木皇智創萬古法¶
　　　覓風字歙硯詩贈侍其府尹¶
<pb:KR4h0143_WYG_121-33a>¶
硯本發墨具不爾安用他碧紫暈鸜眼黝黑深宫鴉彼¶
端類髙人風姿同云佳逺韻不少吝清談浩無涯但於¶
當機時未免思棼挐若或砥礪用茫然手空义硬則墨¶
為褪軟則磨泥沙惟歙士之傑體性何交加羅紋與刷¶
絲一寸皆可嘉回視端溪公有名實則差新安山水窟¶
澤大生龍蛇舉世被其利何有蛭與鼃山髙溪水清其¶
芒例如碬嘗聞右軍硯風字琢手奢是名為水箕朶頤¶
駭唅呀松煤燼無餘惟恐中書丫池寛水瀰漫挹彼如¶
<pb:KR4h0143_WYG_121-33b>¶
尊窪陂陀浸半海揮灑生雲霞平生未嘗有夢寐江之¶
涯君今去為邦過此空成嗟包公尹端州歸不一硯挐¶
彘肝類安邑一笑春生華書生乞索態殆是心貪邪禰¶
衡溺所愛竟摻漁陽撾今冬與來春㑹有泛斗槎雄雯¶
或雌縵分送張華家¶
　　王旭¶
　　　遊山林寺¶
石徑俯雲壑竹林開幽境寺古僧徒稀山深嵐氣冷待¶
<pb:KR4h0143_WYG_121-34a>¶
遊未終興紅日忽倒影曵杖披暝煙長歌下前嶺¶
　　宋渤¶
　　　璜溪書院¶
公餘雨方歇策馬城北郭栁侯讀書處魚鳥尚欣躍鑿¶
池引泉流種樹滿山脚窮堂峙碧阜風露棲軒箔湘南¶
富奇峰湘山互經絡斯文自元氣萬古猶如昨相從二¶
三子暫解塵纓縛廓我仁智心飽此山水樂¶
　　　丙戌冬至衡陽食柑¶
<pb:KR4h0143_WYG_121-34b>¶
衡陽冬猶温長至似春日朝盤富筍蔬夜砌響蟋蟀白¶
酒如玉膏黄柑飽霜實更闌裌衣坐燈火不欲即三年¶
江之南光景去如失匆匆節序時無嵗寜家室宗祏香¶
火寒牢醴誰致潔三雛隔兩地不得遂顧恤勞生分有¶
數敢但念安逸不虞與求全世或不可必官事未易了¶
應止筋力率漳東二頃田亦粗給秔秫¶
　　　衡陽村院得杖材寄徐容齋¶
放舟清湘波繫舟湘水曲落日紅露生蔽映兩岸緑衲¶
<pb:KR4h0143_WYG_121-35a>¶
衣何處僧揖客看修竹攀緣入幽深松桂薦芬馥輕飇¶
振裳衣餘韻久回復亭亭小梅花却立野人屋蕭然方¶
出林碧玉萬竿矗敢攀籜龍新請乞老枝蹙詩翁澹古¶
思與汝交不凟往登讀書堂清修配佳菊¶
　　程鉅夫¶
　　　至洪王肯堂治書見示芙蓉詩次韻¶
春風歇桃李秋雨深莓苔蕭然公館間得此奇種栽九¶
天清露零一道紅雲開句牽緑衣隊酣宴瑤池杯穠妝¶
<pb:KR4h0143_WYG_121-35b>¶
月鑑懸麗服霜刀裁瑞蓮湧平地妙色分五臺蹔陪飛¶
仙遊偏稱幽人懷終疑閬苑去嘉㑹何時諧此日眼雙¶
明臨風首低回長當歌楚騷招得花神來¶
　　　家園見梅有懷疇昔同僚諸君子因成廿六韻¶
　　　奉寄徐容齋王肯堂諸公¶
往時姑射仙夜墮江南村江南富嘉植梅花衆中尊九¶
地閟元凝先天占春暄的皪冰雪姿不受風塵昬孤清¶
愜幽意賸馥醒吟魂愛之玩不斁冥契終無言羅浮本¶
<pb:KR4h0143_WYG_121-36a>¶
幻境前夢覺已諼蹇蹄滯京華倦翼棲淮垣後先青雲¶
士表裏白玉温我形自覺穢交道久愈敦貞節保松柏¶
芳心共蘭蓀信知嵗寒友何異連枝昆獨賢天所矜家¶
山問雞豚歸來適仲冬平旦窺荒園依依故人面竟日¶
對傾罇清池疎蕋影淡月新梢痕冷然絶埃壒恍若遊¶
崑崙忽憶如花人高談霏露繁眼中不可見思纛風翩¶
翻頗慚標致似逺近殊託根洪鈞轉嚴令青皇畀新恩¶
坐看佳實長適口塞衆喧徧遺實中仁生意彌乾坤平¶
<pb:KR4h0143_WYG_121-36b>¶
生識賞心皎潔明朝暾凌寒折一枝殷勤寄王孫又恐¶
逺莫致作詩當重論¶
　　　次韻肯堂學士冬日紅梨花¶
黄菊臥階雨六花舞天風壁凍室生白手僵肉作紅秀¶
句忽墮前光怪侵簾櫳至人宴坐處元氣含沖融無情¶
及枯株嫣然為修容坐令玉華君來從蕊珠宫麗妝凝¶
祥雲明眸轉驚鴻豈非散花手試君情所鍾老我嗜好¶
淡空詩亦雷同祇願酌花時毋忘比鄰翁¶
<pb:KR4h0143_WYG_121-37a>¶
　　　次韻盧疎齋就以贈別二首¶
百川晝夜流萬折不能止羣山勢崩奔終古乃在此人¶
生費推輓三歎中夜起瀟灑有佳人朗月鑑秋水思之¶
不可見曠若隔千祀相逢在嵗晏使我寢食美又言當¶
逺别東去數千里何由小躊躇招招彼舟子¶
芥拾琥珀針不言自相得留君我無辭送君我無力願¶
君加餐飯努力崇明徳江空餘深寒出入慎扶翼梅花¶
照清潁夢寐耿玉色矯首東南雲金門幸回憶¶
<pb:KR4h0143_WYG_121-37b>¶
　　　和陶詩¶
秋風吹庭樹密葉潛銷落𤣥燕寧久翔白雁紛南泊清¶
晨得尊酒冥然還獨酌年運倐徂謝春秋焉能託依依¶
仰先哲緬邈空述作江漢日東流寒花繞叢薄開卷撫¶
休運振衣望丘壑¶
　　　秋江釣月¶
荷蓑非避世持竿不求賞夙抱江海心寧為利名鞅天¶
明紫煙裏日暮清波上四顧無人知孤舟自來往¶
<pb:KR4h0143_WYG_121-38a>¶
　　瓜爾佳之竒¶
　　　題周孝侯廟¶
長橋漲晴波南山滴空翠清風孝侯祠六月薄炎熾蒼¶
然擁喬木廊宇深以邃升堂拜遺像凜凜増壯氣緬懷¶
絶塵姿跅㢮幾自棄一念狂聖分千秋仰髙義義興阻¶
湖山從古勞撫治况當離亂後生理多不遂連州虎為¶
害接浦蛟作祟故國神所遊隂相得無意我來按兹郡¶
强禦寧汝畏恐被蛟虎徒匿形知暫避不埋張綱輪徒¶
<pb:KR4h0143_WYG_121-38b>¶
攬范滂轡澄清悵何時留詩志予媿¶
　　茍宗道¶
　　　題申伯福遊山圖¶
聖賢初用心出處固不茍胡為慕萬鍾胡為棄升斗鵬¶
鷃兩逍遥夷恵各有取丈夫遇明時立志期不朽中有¶
幸不幸竊位徒可醜申君閥閲子繪作山林叟推却簿¶
書叢便與麋鹿友不醉河陽花擬種彭澤栁堂堂胡紫¶
山毅然為倡首於今宰祀城欲去尚掣肘未得遂吾初¶
<pb:KR4h0143_WYG_121-39a>¶
愼勿廢官守安知遊山人不是調元手¶
　　元淮¶
　　　水竹軒乃予退居之所政與熙春樵嵐相鄰朝¶
　　　暮之間雲烟變態四時之景氣象萬千其畫工¶
　　　吟筆之所不能盡者皆致吾書窗几席之間因¶
　　　賦樵嵐閒居水竹軒土字韻邀好事者和之(録/二)¶
　　　(首/)¶
水鏡得閒居脩竹映軒廡樵嵐城市外迥有山林趣幽¶
<pb:KR4h0143_WYG_121-39b>¶
窗宜習靜孤坐忘百慮風枝正韻秋寒葉更飛雨兹來¶
息奔走即此成燕處道勝物自輕權勢皆糞土¶
容膝坐小軒野興厭廊廡潺潺水竹幽寓此得佳趣憂¶
道輕黄金身外何足慮水鏡瑩無塵竹圃自煙雨幽棲¶
雖寡徒筆硯可同處更喜芋區旁尚有種𤓰土¶
　　方回¶
　　　秋晩雜書¶
昔聞有烈士哀歌缺唾壺衰暮心不已狥名殆忘軀我¶
<pb:KR4h0143_WYG_121-40a>¶
老詎復爾一壑不願餘外物百無嗜惟喜讀我書空樽¶
巳絶瀝寒庖僅微蔬兒啼得非餒塵編聊自娛敝廬匪¶
無山猶兹寄城隅車馬不至處願言遷林居¶
賦詩學淵明詩故未易及飲酒慕淵明酒復罕所得荒¶
涼數畆園卜築未成宅此或類陶家秋菊亦可摘古稱¶
士希賢將無肖厥徳如我於柴桑往往似其迹儲粟既¶
以瓶子尤不勝責有時醉欲吟坌集索逋客¶
堂堂陳去非中興以詩鳴吕曾兩從橐殘月配長庚尤¶
<pb:KR4h0143_WYG_121-40b>¶
蕭范陸楊復振乾淳聲爾復頓寂寥草蟲何薨薨永嘉¶
有四靈詞工格乃平上饒有二泉㫖淡骨獨清學子孰¶
取舍吾非私重輕極元雖有集豈得如淵明¶
吾家一何竒竒峰照南窗是為紫陽山萬木青摐摐上¶
有出岫雲下有見底江江清雲無心伴此眉宇龎詩思¶
忽飛來時有白鳥雙落日澹秋水寒溝度枯杠歸歟書¶
屋夜昬燈剔幽釭懷人良未逺遯翁生是邦¶
　　　秀亭秋懷¶
<pb:KR4h0143_WYG_121-41a>¶
一室局户牖古籍勤討刪鬱鬱忽不樂扶杖登東山莽¶
蒼何所極秋色天地間我欲出塵世黄鵠無由攀憂端¶
從空來嵂矹未易宣意闊步武窄四顧盡險艱不如復¶
我所陶此靈府閑¶
老懷幸無事何用知秋風團團烏桕樹一葉垂殷紅為¶
此有所感長吟敲虛空城市了在目心隔雲萬重燕席¶
鼔吹急游騎呵殿雄亦各適爾適擾擾塵堁中焉知天¶
地外有此頽然翁¶
<pb:KR4h0143_WYG_121-41b>¶
　　　八月十五日二十日兩至南山飲瀟灑亭¶
悠悠桐江水寓廬十二年重來六日内兩日登南山南¶
山有何好髙閣西北偏隔江三千家一抺煙靄間閣檻¶
一巨松挺出衆木前野性所酷愛老藤相糾纒亦如我¶
與僧相對談幽禪稍遂物外性屢冩酣中篇故侯復齊¶
民鬒髪成華顚念當舍此去焉得長周旋¶
　　　初三日水長二丈早行¶
夜聞舟人呼江水溢二丈岸薪隨波流救者何擾攘亥¶
<pb:KR4h0143_WYG_121-42a>¶
子十月交地氣不當上十日柱礎汗蠅蚊閧帷幌此時¶
肯為雪豈不兆豐穰積熱化滂沱傾空㵼盆盎前夕適¶
醉卧不省船背響濤聲撼醒枕於兹發孤想炎方節候¶
乖病叟體膚癢遑遑欲何之曷日中園仰星斗猶粲然¶
曉征發雙槳起視所泊處餘燈煜莽蒼¶
　　　送劉都事五十韻(晦叔/密齋)¶
近人於仕宦如以韓盧獵泰山有不見得獸誇足捷學¶
問夫何如有書鑰諸篋府史以為師僅能署吏牒雕鞍¶
<pb:KR4h0143_WYG_121-42b>¶
驟肥馬畫閣貯美妾萬一至公相豈堪任調燮老友劉¶
密翁早𨽻周孔業大輅鸞和鳴大樂律吕協南省據都¶
曹不以貴自挾朋來多下交賔至必謙接解官寓城東¶
座寒乏氈㲲髙卧懶問遺兩落秋蓂莢積薪後居上彼¶
勇哂吾怯為言恥孟晉如病夏畦脅有時酤我飲荒墅¶
縱步屧果核飣俎豆羮糝供匕筴居然道懷孚宜爾情¶
話浹公才豈不知大川宜作楫顧於名利波未肯卜利¶
涉人生惑外物種種意欲愜髙睨官爵梯等級恨不躐¶
<pb:KR4h0143_WYG_121-43a>¶
　愚竊窺此翁嗜欲穽已敜寧為三省魯不慕一諾俠經¶
　史入胷中丘陵堆重疊文詞落筆下布泉極熨怗莊重¶
　異新鋭詳緩蔑虛讋誰歟心怏怏或者言喋喋氣帥直¶
　其内義理為管攝歸歟埽松楸試負都門笈中書多缺¶
　員聞早下堂帖不然肅政臺冠豸羣小懾分司江之南¶
　亦足煦疲劣去當栁嘶蚻還及杏飛蝶鯫生嶺海夢尚¶
　憶鳶跕跕短隨李廣衣長彈馮驩鋏萬死脱一生麤免¶
　翳桑輒今年七十老鬢秃無可鑷與人素寡合况又畏¶
<pb:KR4h0143_WYG_121-43b>¶
　訟諜往往交游間平地生嶻嶪萬里風枝殊一旦合鶼¶
　鰈揮塵許諳聴曳履容追躡公將北闕覲我終南畝饁¶
　甚欲餞逺郊扶杖尾蹀躞愧無一杯酒陽關唱紅頰他¶
　人侈别筵椎牛宰剛鬛而此何枵然窮極碁無刼顧視¶
　童子佩帨礪若觿䚢持干富人肆詎肯出質貼吟兹送¶
　行篇終夜不交睫浩浩號西風索索雨木葉¶
　¶
御選元詩巻十三¶
