# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:44.075373
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷三十一
<pb:KR4h0143_WYG_033-1a>¶
　欽定四庫全書¶
御選宋詩巻三十一¶
　　七言古詩七¶
　　　李綱¶
　　　　奉酬陳之元教授見贈次韻¶
　謫官因得窮林泉陶寫聊復資詩篇青岑疊疊山滿眼¶
　碧波湛湛溪涵天南連海嶠饒霧雨北望吳越淒風煙¶
　感懷觸目還得句但可娛戲那可傳譬如候蟲與時鳥¶
<pb:KR4h0143_WYG_033-1b>¶
　　自鳴自已眞偶然豈知飄落廣文耳餙以妙語煩雕鑴¶
　　與公平生未相識一見傾心誰與易沙陽百里阻遊從¶
　　注目寒空暮雲碧朅來邂逅慰所思况得新詩飛霹靂¶
　　我今歸去隱梁谿逺跡江湖養愚直看公白日上青霄¶
　　九萬扶揺不勞力¶
　　　　　九月五日對菊小飲簡申伯叔易¶
　　淵明愛此九日名對菊無錢可留客杜陵爛醉作生涯¶
　　青蕊空嗟未堪摘我今鼓柁適長淮坐見幽叢爛漫開¶
<pb:KR4h0143_WYG_033-2a>¶
自從多病久不飲又爾一洗黄金罍東南節物誠已早¶
翠葉金花為誰好三徑荒蕪爾尚存未覺出山同小草¶
世間萬事皆可忘且須汎此酬秋光平生最愛老坡語¶
菊花開日即重陽¶
　　趙鼎¶
　　　紫霄圃¶
羣仙邀我遊蓬島白鶴隨人拾瑶草英靈指㸃洞門開¶
前行後擁商山皓﨑嶇石路燕尾分露濕蟠桃壓竹倒¶
<pb:KR4h0143_WYG_033-2b>¶
一山萬山雲氣深琅玕珠樹霜風老王喬縹緲自天下¶
世許髙情兩相好中有一人字安期笑捧金盆具𤓰棗¶
食之令人可長生遨遊八極登天行有時一日三萬里¶
西風鶴背霞衣輕有時亦復一暫息長歌一曲煙雲凝¶
髙垂鐵鎖蒼苔古云是神仙紫霄圃芒鞋竹杖躡歩間¶
丹鳯飛來向人舞雲中鷄犬異人世藥鼎丹爐用心苦¶
開軒一飲三百杯簷花亂落天飛雨青紅黑綠亂眼前¶
萬草千花莫能數茫然拂袖下山來白髮婆娑鏡中覩¶
<pb:KR4h0143_WYG_033-3a>¶
　　歐陽澈¶
　　　七夕後一日寄陳巨濟¶
髙樓昨夜西風轉耿耿銀河雲葉巻擎空皎月弄嬋娟¶
領略溪山堪指㸃秋光次第磨青銅一味清凉襲庭院¶
遥知天外鵲橋成牛渚黄姑會佳燕凭髙翻憶鳳樓人¶
慇懃乞巧陳芳奠可堪目斷心旌揺砌成幽恨無人展¶
促樽欣得莫逆交脈脈閒愁憑理遣清狂舉白話平生¶
午夜香然殘寶篆凄凉此際憶年時爛漫瓊樓興不淺¶
<pb:KR4h0143_WYG_033-3b>¶
　　　重遊寥陽洞有感¶
㝷眞曾到寥陽殿小立廊腰花影轉飛瓊仙子下瑶臺¶
綽約雲鬟眼波剪水沉煙斷一簾秋醉睡海棠紅玉輭¶
武陵歸去探年華揚州夢覺江波逺重來風物恰依然¶
愛日融融素煙巻洞門寂歷鎖長春異木槎枒插天半¶
霞衣冉冉媚東風綠鎖窗前重識面酒酣春筍理琵琶¶
曲終依約含幽怨人間名利幾時休馬蹄不駐空留戀¶
桃花流水古猶今囘首碧雲人不見¶
<pb:KR4h0143_WYG_033-4a>¶
　　　輕風破暖¶
單衣初試輕寒退嫋嫋軟風經袖袂層樓髙捲酒旗斜¶
綺陌亂飛花錦碎多情故把惱人腸楊柳陰中弄暗香¶
解貂不惜換羙酒爛醉春光能幾塲¶
　　鄧肅¶
　　　大雨¶
夜夜陰雲如潑墨雨勢欲挽銀河竭春工十八落泥塗¶
驟雨誰云不終日魏紫姚黄業已空嬉遊何足介心胸¶
<pb:KR4h0143_WYG_033-4b>¶
只恐年年禾黍地浸淫盡入陽侯宫憑誰為我呼少女¶
埽空陰翳開天宇光風霽月暖層霄坐令六合同歌舞¶
　　　寒梅上李舍人¶
窮山觸目紛茅章此意昬昬誰可洗竹間忽破一枝梅¶
對月嫣然耿寒水吟詩索酒滿髙堂穿簾的皪射晶光¶
世上羶葷來不到剪剪天風吹冷香人言百花睡未起¶
獨冠羣芳差可喜那知和羹自有期未用爭雄壓桃李¶
但憐雨雪正濛濛寒意未舒萬象窮故作選鋒驅殘¶
<pb:KR4h0143_WYG_033-5a>¶
臘挽囘天地變春風¶
　　　雹¶
黑雲壓山山欲頽阿香推車震不開廣寒宫中珠徑寸¶
狂風傾下九天來髙堂砰轟倒四壁萬瓦飛空如轉石¶
燈火青熒不敢明世間誰有膽三尺年來蠢動敢爭豪¶
鰍鱓起舞狐狸嘷一振天威百怪息夜半雲收北極髙¶
　　　題梅齋¶
江邊蘆葦風颼颼東君一㸃破寒愁窗間疎影横春瘦¶
<pb:KR4h0143_WYG_033-5b>¶
枕上冷香㝷夢幽夜半竹折驚殘雪醉起捲簾千山月¶
肺腑洗空龍麝腥落筆天香鬬清絕¶
　　　題吹衣亭¶
馬上衣衫浣塵土斂板權門腰傴僂冷風天上呼不來¶
厚顔如甲汗如雨星郎髙韻如雲煙天籟喚歸如流泉¶
人間熱惱熏不到亭上鶴衣飄欲仙君方醉樂人愁絕¶
何如御此登天闕叩天借我衣上風吹下九州作春色¶
　　汪藻¶
<pb:KR4h0143_WYG_033-6a>¶
　　　阻風雨辟邪渡寄王仲成¶
渡頭急雨鳴森木木杪顚風飛大屋沒腰寒水稻生芽¶
滿眼青泥車折軸山行值雨舟值風窮愁日日煩天公¶
不如歸卧澗壑底世事不埽春煙空别君兩年重此别¶
喜君胸次渾氷雪擬將身作賈胡留無奈事如空鳥滅¶
挽我不囘君怒嗔交情把翫轉清新相隨百里還相見¶
只有西山似故人¶
　　李彌遜¶
<pb:KR4h0143_WYG_033-6b>¶
　　　陪館中同舍遊方池分韻得香字¶
紅蕖碧水如曲江醉惱諸人欲斷腸波光花氣來無方¶
人面生春酒面凉男兒莫遣兩髩霜何妨騎馬似知章¶
銀鈎未落片雲黑定有六丁呼阿香¶
　　　獨宿昭亭山寺¶
山寒六月飛霜雪樓殿夜深鐘皷歇琅玕無風萬㦸間¶
屋角明河挂天闕龍牙七尺玉壺氷炯炯神清夢不成¶
可憐幽絶無人共用看雲頭璧月生¶
<pb:KR4h0143_WYG_033-7a>¶
　　　丞㕔後圃雙梅一枝發和似表弟韻¶
漫遊蹤跡成浮家一身四海驚年華不禁草木競時節¶
忽見霜榦排新花曉雲生寒日未透南枝半肥北枝瘦¶
就中一枝最先發浪蕊浮花敢居右山翁渉世如狼胡¶
功名日逺霜凌鬚與花同是江南客一笑為解東陽臞¶
吟哦繞樹正百匝未放零落空殘株春風雜花儘明媚¶
此君風味懸知無雨中著子尚不惡可堪老葉繙蟲書¶
　　　嵗後三日與羅叔共二邵似表弟席上分賦梅¶
<pb:KR4h0143_WYG_033-7b>¶
　　　花得多字刻燭成¶
春風一夜如鳴鼉殘香暗粉驚辭柯新春三日駒隙過¶
花前百罰寜辭多男兒莫遣兩髩皤舉觴不飲理則那¶
酒酣不用吳姫歌短鬚尚足供吟哦坐中鮑謝偕隂何¶
語如韶濩參鳴珂鏗鏘入耳痊沉疴豈獨使我衰顔酡¶
我今官閒得婆娑遲明更上梅花坡¶
　　　過魯公觀牡丹戯成小詩呈席上諸公¶
昨日花間風送雨淚臉凝愁暗無語今日花開天色明¶
<pb:KR4h0143_WYG_033-8a>¶
向人豔冶百媚生雨中多思晴亦好日日看花被花惱¶
人間絶色比者誰漢宫飛燕開元妃輕顰淺笑各有態¶
淡妝濃抹俱相宜傳聞姚魏多黄紫醉紅不似當年枝¶
移樽洗醆苦不早明日春光暗中老西齋居士心已灰¶
也向花前狂欲倒¶
　　　秋夜枕上偶成¶
七月西風捲殘暑砌外蕉梢響寒雨青蠅斂翼蜩收聲¶
樓上逢逢夜將午徽絃信手酒自傾一杯一杯宫羽成¶
<pb:KR4h0143_WYG_033-8b>¶
醉頭著枕百事置夢殘睡足天未明¶
　　　將至徽州道中作¶
平生愛山老山間行山怕盡去復還兹遊深入衆山囿¶
一日看盡平生山頗聞黄山最竒秀紫翠六六堆孱顔¶
端如啖蔗及佳境快意不復嘲天慳我生目力固有限¶
應接不暇愁躋攀要令胸次洞表裏埽盡礧塊羅烟鬟¶
　　　會飲得助亭分韻得千字¶
長松下䕃八尺椽四壁不凝萬里天水邉笙簧成兩¶
<pb:KR4h0143_WYG_033-9a>¶
部月裏山河收大千山中宰相塵中仙杯如流星酒如¶
泉饑蟬暝鳥莫浪語淨埽緑苔共醉眠¶
　　　案上梅(天寜禪/房作)¶
横枝當案雪未融夜窗印月影若空人憐太瘦不奈冷¶
自抱幽獨無愁容春風雜花豈不好一笑難與孤芳同¶
寧來作伴管城子靜炷沉水聽號松¶
　　孫覿¶
　　　崇仁縣¶
<pb:KR4h0143_WYG_033-9b>¶
萬山攢擁天一笠北風吹雨兩髩濕饑烏絶呌䕶巢飛¶
老蛟怒起拏雲立孤城短日砧杵急騎驢渺渺衝泥入¶
桑枝倒折機杼空道傍廢井無人汲遺民到今傳舊邑¶
擊水華鯨浪三級故物漂流百戰餘客子起坐萬感集¶
小驛香醪如雪汁一杯快作長虹吸酒醒寂歴照短檠¶
幽咽數聲鄰婦泣¶
　　周紫芝¶
　　　和趙鵬翔贈李生¶
<pb:KR4h0143_WYG_033-10a>¶
人間作畫如作詩妙由心得非人為五日一石十日水¶
此事無乃亦可期向來郭恕先妙手真復竒經年不肯¶
下一筆胸中丘壑誰當知忽然有興不可遏寫作槎牙¶
風雨枝回頭却笑閻立本緩急與人為畫師李生聞是¶
成逺後一生落魄唯飲酒貴人金多不可撓閒日為多¶
畫日少心知公子非俗人平生筆底波瀾翻故作滄江¶
與巨石要看萬里風濤相吐吞誰知此老不足數自笑¶
一生常苦辛桃花水暖小艇窄十年辜負江邉春時危¶
<pb:KR4h0143_WYG_033-10b>¶
力小去未得畫圖入眼空傷神¶
　　　李使君示開化諸詩¶
使君一出承明廬當年兩佩龜峰魚龜峰小兒騎竹馬¶
笑挽朱轓歸故閭門外春風吹畫㦸小閣香濃綺疏碧¶
蘓州五字老更竒東陽八咏人誰敵山堂聞説公自開¶
烟雨遥供翠鬟色更向招提山窟中竹杖穿雲鮑經歴¶
夜上孤峰看月明曉趂鐘魚著僧屐詩成知復㡬牛腰¶
倒廪傾囷公不惜他年舉似與何人知我躭詩老成癖¶
<pb:KR4h0143_WYG_033-11a>¶
平日探囊止一錢驚見縱横著圭璧當遣兒童勿浪傳¶
按劒從來少人識¶
　　　道卿論呉中夏果詞頗夸且借蘓内相春菜詩¶
　　　韻作詩僕亦同賦聊為江南解嘲¶
江南五月菱垂葉葉底紫菱如紫蕨梨香濺齒蔗漿寒¶
瓜熟堆盤水晶滑紅薑抹縷雜吳鹽纎手淹梅帶微辣¶
芳林露下摘金桃入眼燕脂紅臉抹木𤓰甘酸天下無¶
百果論功誰可甲朱櫻萬顆滴階紅滿架葡萄更肥茁¶
<pb:KR4h0143_WYG_033-11b>¶
橙香栗子芋如鴟此品秋來不勝説老翁空作解嘲詩¶
恐是年衰左車脱¶
　　　駝山秋晩¶
溪邉茅屋知誰家門前水落溪露沙枯藤遶屋挂秋實¶
黑如㸃漆紅丹砂蜀葵花空已收子雞冠樹髙猶有花¶
客來倚杖主人出屋頭日暖聽蜂衙¶
　　　三月五日晩霽大風¶
雨後風扉擁青嶂家在斜陽晩潮上沙頭飛盡雪色鷗¶
<pb:KR4h0143_WYG_033-12a>¶
柳下初横短篷舫皇天烏料風忽顛賈客倉皇回五兩¶
老人倚杕不肯歸看打南湖白頭浪¶
　　　觀潮示元龍¶
越山莽蒼吳山髙海門屹立通江濤江濤乆客歸未得¶
來趂吳兒看晩潮潮頭初來一綫白雪浪翻空忽千尺¶
地中鳴角何處來水上六花人不識驚濤倒射須臾空¶
千艘已落空濛中錦帆半劈浪花裏越啇巴賈爭長雄¶
江湖險絶常如此風靜潮平亦何事人間萬物有乗除¶
<pb:KR4h0143_WYG_033-12b>¶
却遣風波在平地¶
　　　和張元明食生荔支¶
五月麥秋閩嶺寒嶺頭風雨荔支丹舊從圖畫見睂目¶
何曽生食知甘酸天生尤物亦甚慳路逺致之良復難¶
宫中妃子一破顔猶湏驛騎來長安綘紗囊小欣乍識¶
晩上蘓臺醉瑶席人如玉筍擘輕紅詩似春雲驚坐客¶
書生饞相絶可憐誦詩口角空流涎何時遂作七閩客¶
日啖玉肌三百丸獨勝窮愁杜陵老暮年奔走巴山道¶
<pb:KR4h0143_WYG_033-13a>¶
萬里瀘戎摘荔支一年辛苦無人知¶
　　　睡餘飛絮滿庭有感而作是詩¶
春水緑波南浦路兩岸誰栽楊柳樹含桃熟盡未聞鶯¶
荷葉生時已飛絮絮將春去不可回人伴閒雲更湏住¶
我亦隨君似落花欲趂東風到何處¶
　　　題東林香山像¶
大唐受歴三百年文士軰出俱可傳情雖嫵媚中骨鯁¶
當時只有香山賢香山年少謫湓浦卧聽琵琶心獨苦¶
<pb:KR4h0143_WYG_033-13b>¶
想得回舟夜半時半濕青衫涙如雨别來江月幾番圓¶
黄蘆苦竹空淒然風流埽地那復有但見東風吹白髯¶
可憐畫手無前軰欲倩虎頭呼不起瓊枝玉樹了無蹤¶
鐵撥鵾絃何用爾明朝一舸下潯陽月明依舊空江水¶
　　　五月二十四日晩雨忽晴浴罷獨卧池亭雲峰¶
　　　竒峭出天東南既乆方散¶
長虹截天雨初斷孤月翻光上銀漢忽從海底出三山¶
就中蓬萊最竒觀黄金塗闕射日光白玉飛欄入天半¶
<pb:KR4h0143_WYG_033-14a>¶
青童舞女各媻姍手執雲幢影凌亂想得神清洞府君¶
應榜春皇侍香案羣飛白鶴徒爾為化作蒼狗何勞看¶
神仙出没不乆長碧落天宫豈容翫荆王曉夢只湏臾¶
神女乗鸞逐雲散人間幻化無不爾空復欷歔一長歎¶
老人假寐忽舉頭但見明星光有爛¶
　　　晩思¶
灘沙露尾江水乾江洪束峽江流湍千山落木風轉急¶
萬里飛鴻天更寒暮雲政擁蒼玉玦落日忽下丹砂盤¶
<pb:KR4h0143_WYG_033-14b>¶
他鄉乆客去未得悠然東望心悲酸¶
　　王庭珪¶
　　　和劉美中尚書聽寶月彈桃源春曉¶
何年鑿源開混茫桃花兩岸吹紅香煙消逺浦生微陽¶
漁舟誤行溪水長溪回岸轉山隙光疑有綘闕仙人房¶
居民爭出羅酒漿花間笑語音琅琅抱琴釋子睂髪蒼¶
響泉韻磬鳴長廊能談徃事悲孟嘗昔時臺沼今耕桑¶
又如勇士赴敵塲坐令遊子思故鄉清猿抱木號鴻荒¶
<pb:KR4h0143_WYG_033-15a>¶
孤吟劃見丹鳯翔曲終待月西南廂重調十指初不忙¶
如見古畫秦衣裳春天百鳥爭頡頏桃源歸來今已忘¶
彈到落花空斷腸¶
　　　早行¶
羣雞鼔翼天欲光井上梧桐生微涼殘星爛爛或出沒¶
初日淡淡開青蒼楚妃臺邉曉雲碧伏波廟前秋草黄¶
騷人辛苦拾何物沅有芷兮今已香¶
　　　送向豐之¶
<pb:KR4h0143_WYG_033-15b>¶
君家梁苑妙人物羯末封胡咸勃窣子今二十能綴文¶
詩如陣馬敢馳突此去荆湖道路長要吟秋水動三湘¶
歸時蕉葉應黄落賸拾騷人春草香¶
　　　次韻周公予趙逢源過瑶林洞中探酴釄¶
桃花落盡春風顚兩翁並轡來翩然入門下馬看花發¶
仰攀緑葉窺青天倚檻謳吟發清唱終夕擁鼻鳴寒蟬¶
唐昌仙人識玉蕊借月下看乗飛煙明朝池上拾落粉¶
草間㸃綴如連錢狂思玉爪搔背癢不可妄得麻姑鞭¶
<pb:KR4h0143_WYG_033-16a>¶
歸來兒童應拍手笑君騎馬似乗船醉後猶能作長句¶
半夜打門驚我眠¶
　　　次韻酬劉太虚惠端硯¶
端溪之水深莫測千夫挽綆下取石溪翁採得歸不眠¶
夜劚鵠卵出蒼璧君從何處得此寶贈我慙非玉堂客¶
况無健筆寫銀鉤墨汁徒翻老鴉黑¶
　　　次羅伯固聽琴韻¶
焦桐初不受文理絃以朱絲竒乃爾坐中忽聞太古音¶
<pb:KR4h0143_WYG_033-16b>¶
寵辱頓忘那有恥官㕔曽有一日閒奏刀未覺肯綮難¶
抱牘兩衙鳧雁退目送飛鴻聊一彈爽氣朝來如有約¶
幽林鳥語山間樂琴罷揮毫各賦詩滿袖珠璣何璀錯¶
晩風歸袂失炎蒸却憶氷壺此叚清酒醒月白重開匣¶
更作松風夜雨聲¶
　　沈晦¶
　　　獨山¶
山頭白雲如擘絮竹雞無聲鳩喚婦團團朝日上林梢¶
<pb:KR4h0143_WYG_033-17a>¶
寒食梨花溪口路一峰獨秀横溪隂青林倒影千丈深¶
上有白龍蟄幽洞嵗旱徃徃能為霖如今寂寞空山裏¶
古屋荒壇雜蛇虺㑹看六月旱生煙坎坎伐皷相料理¶
　　吕本中¶
　　　濟隂寄故人¶
柳絮飛時與君别南樓把酒看新月月似當年離别時¶
柳絮隨君何處飛千書百書要相就思君不見令人瘦¶
念君情意只如新顧我形骸已非舊朝來有信渡黄河¶
<pb:KR4h0143_WYG_033-17b>¶
雁足繫書多網羅城南城北芳草多明月如此奈愁何¶
　　　乆雨路絶賓客稀少聞后土祠瓊花盛開亦未¶
　　　果一徃也¶
卧聞更皷濕不鳴曉窗但有摧簷聲雲横不放山入座¶
風怒欲倒江衝城東家酒熟花爛漫折簡喚客留娉婷¶
街頭泥潦一尺許意欲遂徃無由行儒生活計亦不惡¶
蒲團堅坐到日落映窗香穗觸凝塵過眼文書開病膜¶
明朝新晴有佳處穏看小檻翻紅藥無雙亭下一枝春¶
<pb:KR4h0143_WYG_033-18a>¶
玉潔霜清未寥廓閉門嬾出君莫笑看汝多愁吾獨樂¶
故人無事倘能來為君試舉舒州杓¶
　　　黄池西阻風¶
烏雲銜日日不出驟雨飄風吼三日扁舟寸歩不得行¶
坐歎輕鷗如箭疾我行去家秋復冬故園回思春夢中¶
客愁茫茫若江水生計渺渺隨征鴻三年京塵共憔悴¶
一杯此地難從容長溪巻浪雪花碎逺山横空睂黛濃¶
故人别我上江去亦有書來喚同住破屋數間君有餘¶
<pb:KR4h0143_WYG_033-18b>¶
太倉五升吾已具嚴霜未放鷹隼擊盤渦恐致蛟龍怒¶
片帆欲挂任篙師君但徐行莫深懼¶
　　　夜坐有感¶
五更月落雞未鳴小爐殘火猶晶熒道人强起理衰疾¶
不聞松聲聞雨聲跏趺坐穩百念去豈有宿夢令神驚¶
平生於世萬事嬾况復今兹飽憂患中原北望四千里¶
三年不見南飛雁著身天涯未為逺所至風沙莫深歎¶
時寒但赴僧房火日暖可赴鄰家飯嶺南無瘴便可老¶
<pb:KR4h0143_WYG_033-19a>¶
江頭有酒猶堪喚嗟哉寗子不自休辛苦飯牛過夜半¶
　　陳與義¶
　　　來禽花¶
來禽花髙不受折滿意清明好時節人間風日不貸春¶
昨夜臙脂今日雪舍東蕪菁滿眼黄蝴蝶飛去颭斜陽¶
妍&KR1126;都無十日事付與梧桐一夏凉¶
　　　鄧州城樓¶
鄧州城樓髙百尺楚岫秦雲不相隔傍城積水晩更明¶
<pb:KR4h0143_WYG_033-19b>¶
照見綸巾倚樓客李白上天不可呼隂晴變化還須臾¶
獨撫危欄詠竒句滿樓風月不枝梧¶
　　　欲離均陽而雨不止書八句寄何子應¶
江城八月楓葉彫城頭哦詩江動揺秋雨留人意戀戀¶
水光泛樹風蕭蕭綸巾老子無逺䇿長作東西南北客¶
不知何遜在揚州坐待梅花映妝額¶
　　　謝主人¶
春禽勸我歸主人留我住一笑謝主人我自無歸處擬¶
<pb:KR4h0143_WYG_033-20a>¶
借溪邊三畝春結茅依樹不依鄰伐薪正可煩名士分¶
米何湏待故人¶
　　　已酉中秋之夕與任才仲醉於岳陽樓上明年¶
　　　十一月二十日南遊道過謁姜光彦出才仲畫¶
　　　軸則寫是夕事也剪燭觀之恍然一笑書八句¶
　　　以當畫記¶
去年中秋洞庭野寒瑶萬頃兼天瀉岳陽樓上兩幅巾¶
月入欄杆影瀟灑世間此影誰能孤狂如我友人所無¶
<pb:KR4h0143_WYG_033-20b>¶
一夢經年無續處道州還見倚樓圖¶
　　　蠟梅¶
智瓊額黄且勿誇回眼視此風前葩家家融蠟作杏帶¶
嵗嵗逢梅是蠟花世間真偽非兩法映日細看真是蠟¶
我今嚼蠟已甘腴况此有韻蠟不如只愁繁香欺定力¶
薰我欲醉湏人扶不辭花前醉倒卧經月是酒是香君¶
試别¶
　　沈與求¶
<pb:KR4h0143_WYG_033-21a>¶
　　　次韻何子楚食櫻桃¶
輕衫駿馬飛彈丸上林花開紛繡團御廚賜筍未解籜¶
山櫻亦復登金盤宗廟薦新勤玉輅凡果紛紛不論數¶
風清日美雨絲收朱實烘春然緑樹筠籠採擷價萬錢¶
北人羊酪雅所便自從燕罷曲江曲五湖十載身回旋¶
已作孤蓬任流轉萬顆徒勞野人獻故無清夢大明宫¶
醉倚酡顔浮玉椀¶
　　　鄭維心約趙安道中大家兄次律學士及僕探¶
<pb:KR4h0143_WYG_033-21b>¶
　　　梅城山乗月汎舟而歸¶
窮居不厭車馬絶委巷衡門常晝閉朝來剝啄誰過予¶
倒屣逢迎走驚蹶里中勝士真可人為憶寒梅耿殘雪¶
招呼聞早探幽芳平溪徑遣扁舟截西山佳處雲塢深¶
松竹蕭森迷洞穴上方小閣鎻空明開窗下見千山列¶
畫手無人貌平逺野闊天多供一瞥氷花只作小寒枝¶
拄杖不辭穿嶻嶭野僧省事畏客狂攀援自向南枝折¶
疎香低入坐中來骨冷肌清伴髙潔襟期况有公子賢¶
<pb:KR4h0143_WYG_033-22a>¶
伯也雄豪負竒節手拈凍蕊薦深杯妙語琅琅契禪恱¶
人間此㑹不多冇忍放杯空成小别歸來懐抱與誰論¶
一棹翻然載明月¶
　　　夾竹桃花¶
揺揺兒女花挺挺君子操一見適相逢綢繆結深好妾¶
容似桃蕚郎心如竹枝桃花有時謝竹枝無時衰春園¶
灼灼自顔色願言嵗晩長相隨¶
　　程俱¶
<pb:KR4h0143_WYG_033-22b>¶
　　　夜半聞横管¶
秋風夜攪浮雲起幽夢歸來度寒水一聲横玉靜穿雲¶
響振疎林葉空委曲終時引斷腸聲中有千秋萬古情¶
金谷草生無限思樓邊斜月為誰明¶
　　　題海㑹寺¶
萬杉堆青没山骨雲埋七峰時出没飛泉拂石瀉哀湍¶
下有萬古蛟龍窟藏頭睡熟呼不起地坼三年蝗蝻出¶
千山脈理漬清甘一罅涓涓流石液同遊况與惠詢輩¶
<pb:KR4h0143_WYG_033-23a>¶
納屐振衣何勃窣大門當前築新道跨水曲欄欹突兀¶
舂鳴轣轆趂朝炊水甽懸流機械發搘笻對此自三歎¶
抱甕老人長搰搰却坐幽堂忽浩歌回首已失西山日¶
　　　到官兩旬四走山野作詩以自勞云¶
上山偃伸如望天下山傴仆如探泉胡為持此不貲寶¶
來試萬丈懸崖巔前人見踵後見頂反足鳥道相攀牽¶
歘然置我章貢上水激石罅奔雷填荒塍曲澗無逺近¶
渺渺不見墟中煙土岡鑿路狹如隧蘚壁藤薜蛟蛇纒¶
<pb:KR4h0143_WYG_033-23b>¶
寒風颼飀失白日上有萬木蒼隂懸航溪之深揭其淺¶
碎石齧足聲號川茗山發我一長喟彼有吳市人中仙¶
飛瓊練玉存古處秪有井竈無霜鉛我今正坐五斗米¶
悔不辟粒從期佺向來吳淞厭羈旅三嵗半逐鴟夷船¶
故教筦庫著疎孏坐守兀兀聊窮年安知求逸得奔走¶
豈異避挺蒙戈鋋咄嗟萬事無必計努力唯有歸園田¶
(按圖經茗山有梅福鍊/丹竈故有飛瓊之句)¶
　　陳淵¶
<pb:KR4h0143_WYG_033-24a>¶
　　　蕭山覺苑寺雪後杜門¶
雪融簷溜如秋霖古寺掩關無足音詩書廢放道眼淨¶
鐘皷杳隔襌房深老僧勸坐媒以火茶鼎靜聽蒼蠅吟¶
胸中激梗造澄澈一念不作千憂沉浮生半日未易得¶
邂逅勝境聊安心明日孤帆落何許嵗晩濁醪誰共斟¶
　　　鄧志宏送張思道遊福唐次韻¶
紛紛涴耳俱宜洗坐遣髙人厭丘里迅流早自促行舟¶
更有西風滿江葦當年筆陣埽千人今日流輩推能文¶
<pb:KR4h0143_WYG_033-24b>¶
英辭雄辯灑醉墨倐忽百變春空雲人間萬事秋毫細¶
軒冕儻來誰著意身隨去櫂落波間興逐冥鴻渺天際¶
　　朱弁¶
　　　蘇子翼送黄精酒¶
仙經何物堪却老較功無如太陽草龍銜雞銜名雖異¶
菟公羊公事可考蘇君真是神仙裔橘井隂功貫穹昊¶
雲笈書成數萬言銀闕珠宫用心早獨知此物有竒効¶
福地名山為儲寶不憚林泉新劚掘斥去杵臼謝篩擣¶
<pb:KR4h0143_WYG_033-25a>¶
况從髙士論麯糵更課公田收秫稻一朝靈液浮瓮盎¶
三冬浩氣生襟抱且欣軟飽得澆湯漫説逆流工補腦¶
眼碧那憂散黑花髪白故應還翠葆賈傳只嫌松醥陋¶
劉墮敢誇桑落好直湏五斗論解酲寜待三杯乃通道¶
誰知萬里落旄人亦許匏尊自傾倒為君喚廻雪窖春¶
八載羇愁供一埽曼倩宜分此日桃安期莫詫他年棗¶
何煩更採石斛花已覺容顔不枯槁根連石室喜入夢¶
句擬桐溪媿摛藻平生我亦愛書札朱髓綠腸勤探討¶
<pb:KR4h0143_WYG_033-25b>¶
幸君汲引成此志鶴駕駸駸望仙島吞腥啄腐非夙心¶
歳晩兹言良可保¶
　　曹勛¶
　　　過淮值雨偶成呈王樞密¶
明日立秋秋色至向晩雨隨大風起飄盆如麻不足喻¶
倒海傾江差可擬喬林老木亞復折簾幙頽垣紛若委¶
須㬰霽色上南山落日煙雲照淮水¶
　　　送鄭猷歸福唐¶
<pb:KR4h0143_WYG_033-26a>¶
君家有唐第一人耕隱谷口同子真臨安始終三十載¶
我亦挂冠君歸閩重話向來倦遊處蒼顔頽髩皆如銀¶
喜君南歸不可從雁飛時寄天台春¶
　　胡宏¶
　　　題上封寺¶
百年身似客浩蕩世間遊入望青山好夢魂偏我留我¶
家巫山十二峰浮江直過巴陵東瀟湘水與蒼梧通環¶
遶衡嶽青冥中扁舟白雲不可度杖藜蠟屐乗春風山¶
<pb:KR4h0143_WYG_033-26b>¶
光浮動可攬結雲舒霞巻飛煙虹深巖大壑翠巘巘足¶
力己到心無窮羣峰迤邐勢不競上盡祝融五千仞祝¶
融峰髙天更髙天空人世如牛毛風雲萬變一瞬息紅¶
塵奔走真徒勞¶
　　　同伯氏還鄉¶
江村沙暖蔞蒿長味比枸杞新甘香茁茁荻芽生近渚¶
紫花臺菜初未嘗白羊烏豨俱在牧茅屋竹籬真故鄉¶
人生未必須富貴萬事且願身康强徑買官場舊醅酒¶
<pb:KR4h0143_WYG_033-27a>¶
共醉春風殊未央¶
　　朱松¶
　　　宿野人家¶
夢裏滄波揺一葉覺來正受肩輿兀人家一宿晩可投¶
新席槁梧香更滑霜前䆉稏収百畝稚子新能牧鵞鴨¶
我生本是箇中人挾策乆矣猶能説¶
　　　考亭陳國器以家釀餉吾友人卓民表民表以¶
　　　飲予香味色皆清絶不可名狀因為製名曰武¶
<pb:KR4h0143_WYG_033-27b>¶
　　　夷仙露仍賦一首¶
二年飲水閩中村忽見玉醴傾蠻尊涓涓醍醐灌熱惱¶
耿耿沆瀣明朝暾旱塵乆漲城市暗渴夢欲挽江湖吞¶
何人逺致雙鯉信知我來扣羅雀門不須邀月己清絶¶
尚恐熨齒當微温要從華池汲真液豈獨元髩薅愁根¶
微芒己識投轄客娬媚似返當壚魂竒功誰續伯倫頌¶
妙意要與淵明論胸中我自有涇渭筆下君己傾崑崙¶
詩成寄與約他日飲君與我空缾盆¶
<pb:KR4h0143_WYG_033-28a>¶
　　　谿南梅花¶
巉巉石徑鳴枯笻意行結曲無西東心知幽壑梅已動¶
一枝寄我曽未蒙暗香横路忽驚顧氷蕊的皪蠻煙中¶
有如佳人乆去眼邂逅相得情何窮蔬畦壓霜翠羽亂¶
已覺雪片棲丰茸嗟吾辜此來已晩攀條嚼蕊聊從容¶
玉仙遊戯下塵世絶艷一洗朱鉛空不知閬苑在何許¶
叱回風馭無悤悤溪寒沙淨迷俯仰坐待山月來朦朧¶
豈無尊酒相煖熱錦裘起舞如驚鴻仇池老仙羽化乆¶
<pb:KR4h0143_WYG_033-28b>¶
妙曲三叠餘仙風歸時醉倒不知和明日來此誰能同¶
　　　答林康民見和梅花詩¶
寒崦人家碧谿尾一樹江梅卧清泚仙姿不受肉眼汙¶
風斂天香瘴煙裏向來休沐得無事誰從我遊二三子¶
彎碕曲徑一攜手凍雀驚飛亂英委班荆勸客小延佇¶
酌酒賦詩相料理多情入骨憐風味依倚横斜嚼氷蕊¶
至今清夢挂殘月强作短歌傳衰齒韻髙常恨句難稱¶
頼有君詩清且美天涯嵗晩感鄉物歸歟何時路千里¶
<pb:KR4h0143_WYG_033-29a>¶
柁樓一笛雪漫空回首江臯淚如洗¶
　　朱橰¶
　　　次韻梅花¶
隂隂雪意雲垂地曵䇿微行傍清泚眼明横路出江梅¶
煙暝沙寒迷表裏當年一夢山月明依約瑶臺見仙子¶
俗緣掣肘意未了弄出飛瓊亂紛委摩挲銅狄豈須話¶
滄海揚塵固其理花神縱歩來閬苑羞怕唐昌偷玉蕊¶
回風自作妝半面泣露真成愁齲齒相看一笑豈易得¶
<pb:KR4h0143_WYG_033-29b>¶
分與天香更清美那知脫屣塵寰去傾刻蓬萊三萬里¶
黄昬誰伴醉鄉歸天色無情澹如洗¶
　　鄭剛中¶
　　　寒食¶
江鄉時節逢寒食花落未將春減色嶺南能有幾多花¶
寒食臨之埽春跡花多花少非我事春去春來亦堪惜¶
柴門風雨小庭寒無奈池塘煙草碧欲將詩句慰窮愁¶
眼中萬象皆相識欣然應接已無暇都為老來無筆力¶
<pb:KR4h0143_WYG_033-30a>¶
　　　夜聞雨聲賦古風時趙使君祈雨之翼日也¶
山齋道人夢魂清夢中細響忽可聽三峽流泉出幽隱¶
萬蠶食此春葉聲又疑相如夜病渴蟹眼亂沸石鼎鳴¶
呼童起視果安在云是西簷甘雨傾於時火流祗三日¶
田兆正作龜縱横昨朝太守拜壇下五龍奉命雲雷驚¶
小兒放散蜥蜴去神皷罷擊巫舞停田翁翻溝出賸水¶
婦子田邊笑相迎商量今嵗多釀酒是間指日當雲平¶
山齋一飽想無慮摩腹卧看秋風生¶
<pb:KR4h0143_WYG_033-30b>¶
　　　寄贈張叔靖¶
堂堂張侯好睂宇照人氷玉無塵土憶初邂逅共杯盤¶
姓字未通心已許參商别後各天涯屈指流年不勝數¶
何如䇿馬忽東來扣我柴扉叙寒暑相親顔色愈敷腴¶
不俗胸懐細傾吐使人頻歳飢渴心如飲甘泉餉腵脯¶
吾生寒苦衆所知眼髙無人人不與技窮漸覺蒲柳衰¶
進取一途方首鼠有心劚土治田園束手抽身事農圃¶
荷鋤今亦粗成趣頗有嘉蔬待春雨所恨松根長茯苓¶
<pb:KR4h0143_WYG_033-31a>¶
僻寂無人堪共煮安得溪霜素月髙促膝與公長夜語¶
　　　宣和壬寅仲冬二十六日留别臨川陳泰穎¶
江南浙東千里遥雁聚沙汀無定跡偶然握手如平生¶
祇恐前身己相識不然安得一羇旅披露煩君出金石¶
我今漂泊又西去草草分衿實堪惜孤舟漾水如輕葉¶
何處煙村倚灘磧明朝横枕清浪頭夢破霜風正相憶¶
　　張綱¶
　　　次韻王子飛䟦石曼卿洛中題壁¶
<pb:KR4h0143_WYG_033-31b>¶
酒狂翫世芙蓉仙胸中落落太古全浮雲富貴不著服¶
肯復騰上誇鳶肩應怪元龍負豪氣獻書天子言十事¶
騎騾一去不可追風月淒涼壁間字¶
　　　壽燭(代人上鄭相生/日三首録一首)¶
凝香紅蠟大如椽華堂两两排金蓮漏澀銅壺寒夜永¶
光揺翠幄爭春妍蘭膏芳苡何足道簾捲香風碧煙裊¶
霜娥勿用拂麟鬚合就仙丹㑹難老我公身依日月光¶
不假仙丹亦壽康煌煌神燭照天下光焰何止萬丈長¶
<pb:KR4h0143_WYG_033-32a>¶
世間爝火知無助想像丹輝爭欲賦可憐賤士老不才¶
短檠見䟦無佳句¶
　　　次韻酬彦逹¶
浮榮過眼風脫葉鴛行無復清夢接柴門晝閉雀可羅¶
寒日暉暉弄疎樾已種芳蘭滋九畹更遣胎仙舞三疊¶
李侯壯志亦可人舉目萬里欲横絶醉眼時看石稜紫¶
吟髩半作霜棘折方今聖主躬儉勤奏疏不須誇羽獵¶
中興盛事要磨厓老於文字誰踰結願君勉力上扶揺¶
<pb:KR4h0143_WYG_033-32b>¶
渺渺雲海出飛楫莫隨鎩翮卧窮巷漫學啼螿弔寒月¶
　　　次韻彦逹對雪有感¶
朔風卷地寒雲繁忽驚空花墮簷間逺山歴亂眼中失¶
飛鳥滅沒天際還緬想端門萬官賀雲陛儼列鳴珮環¶
豐年獻瑞天一笑聲動四海俱歡顔李侯人物妙天下¶
何獨卧窮看屋山胸次氷壺自深瑩管中霧豹難窺斑¶
異時富貴恐不免詎忍空歌梁甫艱君看鴻鵠有髙志¶
一舉九萬誰能攀¶
<pb:KR4h0143_WYG_033-33a>¶
　　劉子翬¶
　　　詩寄懶翁兼簡士特温其原仲致中昆季¶
嬾翁疎散無與儔結菴名嬾山之幽蕭然杕屨巖壑裏¶
似是當年嵇阮流云何出處戾初志束書負劒俄西流¶
悲猿攀車鶴卧轍去意勇决誰能留菴隨鐡鎖人跡斷¶
破窗鳴紙風颼颼曵裾我昔翁門客豈知繼踵居翁室¶
里閭應記徃還頻猿鶴乍驚賓主易爾來庭戸已更創¶
尚榜翁名志陳迹傍菴小樹昔親栽鑿沼今遷在簷北¶
<pb:KR4h0143_WYG_033-33b>¶
我山亭闞舊牆東此景新成翁未識遥知捧檄遵歸途¶
摘山官况今何如書來頗厭作吏冗俸禄僅可供妻孥¶
趨庭日一見官長脚靴手板常睢盱簿書有程那得懶¶
却視故隱真蘧廬寄聲頻慰吾人望徃時交友皆無恙¶
鵞峰諸劉更互來清湖居士時相訪中郎司戸又繼歸¶
酒社文盟氣增壯我慚淺拙難强陪每憶翁才真輩行¶
拂衣早赴竹林期莫遣移文重前謗¶
　　　贈宋周賓¶
<pb:KR4h0143_WYG_033-34a>¶
我車南君車北相逢總是天涯客擁爐談笑一燈殘出¶
門風雨千山隔¶
　　　次韻蔡學士梅詩¶
梅梢破白香清切冷雨含春不成雪瑶池髣髴萬妃遊¶
縞裙練帨何鮮潔凌晨燦爛忽驚眼客中义過嘉平月¶
年年見梅非昔地海角尋芳更愁絶多情欲伴曉雲飛¶
有恨只教啼鳥説兵廚况是酒如澠東閣喜聽談吐屑¶
飄零使我歡意盡山城暮角聲嗚咽庭邊一樹春最晚¶
<pb:KR4h0143_WYG_033-34b>¶
照影遥憐水方折暫忙不到今幾時南北枝頭開又歇¶
新詞婉媚發春研未害廣平心似鐵¶
　　　黯淡灘¶
南來甌粤無平陸林巒起翠波騰綠扶輿政恐犯霜露¶
買舟倘可休僮僕清灘白晝雷霆作亂石驚湍犬牙錯¶
平生珍重千金軀舟子一篙那可託飄揺葉様勢轉急¶
釡竈傾頽不能立眼看白浪散銀山蛟螭百怪堂堂出¶
人皆乗險欲趨利我不安行悔何及吁嗟世路風波猛¶
<pb:KR4h0143_WYG_033-35a>¶
巧穽危機暗馳騁¶
　　羅願¶
　　　和汪伯虞求酒¶
君不見菊潭之水飲可仙酒旗五星空在天此江縠紋¶
竒更絶投以麯米清如泉分甘正擬供低唱要築糟臺¶
須大匠詩人便欲醉千日歡伯僅堪陪一餉日予此樂¶
未之知獨愛為缾居井湄因君飲興亦浩蕩夢隨驂駕¶
觴瑶池昔賢酒盡孤長吸大似竹枯還欲瀝明朝秀句¶
<pb:KR4h0143_WYG_033-35b>¶
傳滿城笑指空樽卧牆壁¶
　　鄭樵¶
　　　榖城山松隱巖¶
青嶂廻環畫屏倚晴窗倒入春湖水村村叢樹綠於藍¶
列列行人去如蟻新秧未插水田平髙低隴麥相緃横¶
黄昬倦客忘歸去孤月亭亭雲外生¶
　　蘓籀¶
　　　遊鼔山(孫子安/見招)¶
<pb:KR4h0143_WYG_033-36a>¶
呼船起柂乗潮平掠窗飄箔疎雨傾潄石枕流東道主¶
櫛風沭雨吾曹行百尋懸瀑瀉紳珮兩邊喬木翔枅甍¶
乞漿滿甌牛乳粥縱横下筯駞&KR0008;羹躋摩頂踵歴蹬術¶
牽挽葛藟披荆榛荒浪攙差復菴靄嶻嶭屭贔仍稜層¶
嘷煙嘯雨猿鶴宅絶山航海樵漁能草衣穴處避世士¶
木食澗飲安襌僧芝房雲閣無盡藏月屏風幌長明燈¶
笑看闤闠一蟻垤揮斥氛祲投蠻藤經行石竇解縢屩¶
飲灌匏杓談淄澠莫嗔踏碎蒼苔色莫嫌汲濁隂井清¶
<pb:KR4h0143_WYG_033-36b>¶
膏盲泉石有鑒裁騰踔巖崿試股肱要識石皷真面目¶
立置枕几非繪繒風吹楊葉此山下欲問故老知誰譍¶
市朝一夢爭奪際山海蕭散堪伏膺¶
　　王銍¶
　　　明覺山中始見梅花戲呈妙明老¶
急晷馳輪嵗將歇我更荒村轉氷轍凝嚴萬物凍無姿¶
水墨陂塘葭葦折是誰背向此間來破蕚梅花伴幽絶¶
遥山誰恨天作愁澹畫睂峰半明滅清香自滿不因風¶
<pb:KR4h0143_WYG_033-37a>¶
玉色素髙非鬬雪竹籬凝睇一淒涼沙水澄鮮两明潔¶
天仙謫自廣寒宫定與桂娥新作别尚憐孀獨各相望¶
多情與照黄昬月從來耐冷月中人一任北風吹石裂¶
漫勞粉鏡學妝遲欲寫氷膚畫工拙千古無人識嵗寒¶
獨有廣平心似鐵我因花意拂埃塵尚恐人傳向城闕¶
詩成火煖夜堂深地爐細與山僧說(皮日休曰宋廣平/鐵心石腸乃作梅)¶
(花賦有徐庾風格予謂梅花髙絶/非廣平一等人物不足以賦詠)¶
　　范浚¶
<pb:KR4h0143_WYG_033-37b>¶
　　　同伯通端杲姪效盧仝體¶
一春癡癖門長扄兩耳不聞鶗鴂聲不知東南風埽盡¶
紅紫英行行㸃檢桃李徑但見樹子青冥冥門前水流¶
渠照灼須睂清蝌蚪游其間脚股各已生渠傍草鬱鬱¶
草底蚯蚓鳴韻如抽蠒絲幽咽得我聽念此瑣細物隨¶
時變音形黄河赤鯉或㸃額老驥塞黙長羇纓嗟嗟世¶
路真難行¶
　　　郊行探春得梅林攀翫為樂因成詩示偕行¶
<pb:KR4h0143_WYG_033-38a>¶
公不見白衣居士春風裏浪走尋芳南澗底要見深紅¶
躑躅花不辭辛苦行三里吾人風味復不惡異代幽情¶
敢相擬故穿密竹過山腰却下横橋度沙觜寜甘著脚¶
踏殘雪正欲搜春訪桃李天寒桃李都未花只有山梅¶
破紅蕊低敧巖石俯蒼翠倒影方塘照清泚臨風三嗅¶
忍回頭細看長吟聊徙倚賞花及此當作意歸把疎香¶
汎浮蟻莫令漂落亂飛空惆悵殘英隨隴水¶
　　　同茂通弟效温飛卿體¶
<pb:KR4h0143_WYG_033-38b>¶
海棠紅歇鶯停歌麥風時候猶清和簾垂□&KR1913;深院靜¶
赤欄細柳隂婆娑池塘正覺幽事好萍葉藻蔓涵清波¶
一雙胡燕薇叢外銜得芹泥來補窠¶
　　　贈青城道人¶
道人來自青城巔飄飄逸氣凌雲煙青鞋布襪乆遊世¶
踏盡海宇名山川琴心三疊得妙㫖華頂一路通幽禪¶
自言早嵗拾瑶草徃徃鶴上逢真仙惜哉食服只半劑¶
猶與世人相周旋曽期汗漫九垓外決去已復揮騾鞭¶
<pb:KR4h0143_WYG_033-39a>¶
伊予此生一念誤遂墮塵綱嗟拘攣鏡中華髪已疎索¶
肘後丹經猶棄捐三山銀闕眇何許悵望碧海波翻天¶
因君告我獨徃意技癢竦踴心茫然萬言得道兩塵隔¶
蓬島只在拄杖前定知後㑹君刮眼看我玉練還頽年¶
　　　理喻¶
郵亭羇客寒無氊夜懐家山情惘然燈前坐感雨蕭瑟¶
浩歎逹曉愁無眠鄰翁不出蓬茨裏聽雨聽風心似水¶
黄昬鼻息已雷鳴徃徃簷喧不經耳愁霖一種聲紛紛¶
<pb:KR4h0143_WYG_033-39b>¶
鄰翁不聞羇客聞是中轉物有妙理起余暗契漆園㫖¶
　　　春融融效李長吉體¶
天暄地媚春融融化工㸃染分花容東風夜半入香陌¶
雜樹曉繁爭白紅蘭叢蕙根芳翠滴柳豔明睂輕羃䍥¶
紅顔緑髩青春客壺中新醅鴨頭色殘絲冉惹愁如織¶
日暮低迷草萋碧¶
　　周必大¶
　　　送光禄寺丞李徳逺請養祠¶
<pb:KR4h0143_WYG_033-40a>¶
君家臨川我廬陵兩郡相望宜相親長安城中初結綬¶
石灰橋畔還卜鄰扣門問道日不足篝燈照夜論心曲¶
寸莛却許撞洪鐘跛鼈近將隨驥騄聞君上書苦求歸¶
君今豈是當歸時滿朝留君君不顧我雖歎息何能為¶
莫攀楊柳濤江岸莫唱陽關動淒斷行行但祝加餐飯¶
潮落風生牢繫纜¶
　　　韓子温尚書以長句送江梅次韻¶
憶昔歸田友麋鹿雪裏尋梅踏瑶玉巡簷屢作杜陵笑¶
<pb:KR4h0143_WYG_033-40b>¶
窮路幾為歩兵哭忽逢綠衣髩如雲歌舞醉人睡昬昬¶
覺來但有風相襲夢斷初無香返魂豈知重見長安雪¶
喜極豐年簫皷咽更讀裴公東閣詩仍分處士西湖月¶
皎如玉樹臨我旁幸同待漏靴滿霜但願和羮繼先業¶
不辭草制搜枯腸(來辭有和/羮之句)¶
　　　曽無疑以長韻送金橘時已暮春次韻¶
荼䕷殿春枝滿霜盧橘熟夏今乃黄彈丸煌煌照坐光¶
老叟驚詫見未嘗客言采果孟冬月剖竹為符帶霜雪¶
<pb:KR4h0143_WYG_033-41a>¶
　包之赫蹏滿貯中纒以絲枲外合節或藏綠豆飲醉翁¶
　或雜寸槁仍緘封三說未識將誰從但覺色香新摘同¶
　分甘安能與衆樂秘方何惜都傳却已誇指下石化金¶
　仙指併求君勿噱¶
　¶
　¶
　¶
　¶
<pb:KR4h0143_WYG_033-41b>¶
　¶
　¶
　¶
　¶
　¶
　¶
　¶
御選宋詩巻三十一¶
