# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.364729
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷四十七
<pb:KR4h0143_WYG_155-1a>¶
　欽定四庫全書¶
御選元詩巻四十七¶
　　七言律詩五¶
　　　楊載¶
　　　　宗陽宫望月分韻得聲字¶
　老君臺上涼如水坐看冰輪轉二更大地山河㣲有影¶
　九天風露寂無聲蛟龍竝起承金榜鸞鳯雙飛載玉笙¶
　不信弱流三萬里此身今夕到蓬瀛¶
<pb:KR4h0143_WYG_155-1b>¶
　　　　次韻錢唐懐古四首¶
　江湖清濁自天開鴻鴈鳬鷖與往來黄道星辰環太乙¶
　紫雲宫殿擁蓬萊論文競奏王褒頌獻夀深傾阿母杯¶
　九域輿圖今混一百年耆舊獨興哀¶
　斜界鈎陳通大道中分魏闕對層巒雲生殿上金鑪暗¶
　露下庭前玉井寒江漢飛龍俄窅窅滄溟泛鷁竟漫漫¶
　中天㑹合寧非數坐見蒼生奠枕安¶
　山回禁籞入雲長無復陳兵衛兩廂千石金鐘埋野草¶
<pb:KR4h0143_WYG_155-2a>¶
萬年珠樹落秋霜龍文不徙陽人聚鳥篆終降軹道旁¶
九市塵埃來衮衮一江波浪去茫茫¶
化人宫闕被層阿棟宇髙低若湧波翠石文章書日月¶
寳珠光燄燭山河空桑説法黄龍聴貝葉繙經白馬駝¶
誰謂一無超衆有只今塵土重來過¶
　　　水樂洞¶
石林求路轉聱牙來訪香巖大士家雨過門前生薤葉¶
風行隴上落松花懸崖滴水鳴金磬激澗流泉走玉砂¶
<pb:KR4h0143_WYG_155-2b>¶
欲適山林去城市久知寂寞勝紛華¶
　　　題拱北樓¶
殷地鼓鼙迎日出倚天梁棟與雲浮北瞻帝闕三千里¶
南控臣藩二百州江海無波沈罔象旌旗垂野駐貔貅¶
鸞迴麗榜多深意繡衮於今有魏牟¶
　　　次韻羅雲叔紅梅¶
玉人中酒殢芳華盡壓東風百種花襆被冬深裁異錦¶
篝燈夜永障輕紗纎蕤露沁蜂腰蠟宻蕊雲蒸鶴頂砂¶
<pb:KR4h0143_WYG_155-3a>¶
為問閬風何處在相期髙舉籋晨霞¶
　　　紀夢¶
海上垂綸有幾年平居何事夢朝天蒼龍觀闕東風裏¶
黄道星辰北斗邊治世秖今逢五百前程如此隔三千¶
揚雄解奏甘泉賦應有聲名達帝前¶
　　　望海¶
海門東望浩漫漫風颶無時縱惡湍黒霧漲天隂氣盛¶
滄波銜日曉光寒豈無方士求靈藥亦有幽人把釣竿¶
<pb:KR4h0143_WYG_155-3b>¶
揺蕩星槎如可馭别離塵土亦何難¶
　　　留别京師¶
囊衣託載道旁車人事悤悤嵗欲徂風雨四更雞亂呌¶
闗河千里鴈相呼蕪菁散漫根猶美桑柘蕭條葉漸枯¶
却向髙丘重回首五雲繚繞帝王都¶
　　　簡浙東萬户蕭伯善¶
擇帥中軍自古難獨分符節守藩翰夜鳴鼓角溪山靜¶
曉監旌旗雨雪乾不待埽門知魏勃豈須彈鋏識馮驩¶
<pb:KR4h0143_WYG_155-4a>¶
秖令四海無征戰萬巻詩書好厭觀¶
　　　贈同院諸公¶
詔編國史有程期正是諸郎儤直時虎士守門宫杳杳¶
雞人傳箭漏遲遲窗間夜雨銷銀燭城上春雲壓綵旗¶
才大各稱天下選書成當繼古人為¶
　　　玉堂夜直¶
直廬嵗晏動羈情朔雪將飛覺夜明金井轆轤哀響絶¶
玉階瓴甓斷紋生蘚花莫辨沿牆迹松葉時聞委砌聲¶
<pb:KR4h0143_WYG_155-4b>¶
媿以不才同制作諸公此日負髙名¶
　　　寄維揚賈侯¶
經國長才世豈多羣邪嫉正奈公何氣蒸雲霧藏喬嶽¶
聲轉滄溟放大河逺迹江湖猶棄絕驚心嵗月屢消磨¶
鵾鵬自有垂天翼肯逐飛鴻入網羅¶
　　　寄康大夫¶
遥想幨帷出郭時先驅十里走旌旗青山落日蒼茫暗¶
白水秋風慘淡悲勁矢每隨前隊發清笳偏逐後行吹¶
<pb:KR4h0143_WYG_155-5a>¶
荆州未覺風流逺縱飲還應到習池¶
　　　寄袁伯長¶
幾年簪筆侍明光直取才華補衛郎祀事悉稽周典禮¶
頌聲須假漢文章雲垂週野鳴鞘逺月滿髙城下漏長¶
校獵合祛尤盛事願聞作賦擬長揚¶
　　　東湖四景為大尹本齋王侯賦四首¶
朝來千&KR4308;出城閨爲向東湖踏早春素練纂林雲氣薄¶
明珠穿草露華新山花獻笑開簷畔海烏忘機戱水濱¶
<pb:KR4h0143_WYG_155-5b>¶
記取當年賢太守及時為樂與斯民¶
夏月湖中爽氣多南風疊疊捲長波漁人舟楫衝蘋藻¶
遊女衣裝擊支荷膾切銀絲嘗美味腰傳金纓換新歌¶
使君用意仍深逺即典光華豈滅磨¶
暫停麾蓋擁輕舟典日湖山屬暮秋采采黄花登几案¶
離雄紅樹散汀洲傾壺浮蟻杯頻竭下箸鮮鱗綱乍收¶
莫向錢塘誇往事白蘇未許擅風流¶
雲氣低藏十萬家東湖飛雪又交加玉木舊布仙山種¶
<pb:KR4h0143_WYG_155-6a>¶
瓊樹新開帝所花别浦移舟聞過鴈髙樓凭檻見歸鴉¶
侯門似有相如客賸賦篇章與世誇¶
　　　即事¶
禁城曉色清如水髙下樓臺錦繡中千樹好花連上苑¶
百壺美酒出深宫珍禽競集髙林霧寳馬爭嘶横岸風¶
人物此時俱盛極兩都絶勝漢西東¶
　　　次韻伯長待制¶
揮鞭逺過御溝斜出院時時見暮鴉已入玉堂同視草¶
<pb:KR4h0143_WYG_155-6b>¶
還趨瓊砌共觀花獸爐香繞窗前霧蠟炬光揺帳底霞¶
此去天津元不隔何須八月泛靈槎¶
　　　送薛元卿歸龍虎山¶
金門詔下羽人歸欲向山中採蕨薇琥珀懸崖松樹老¶
琅玕倚澗竹根稀髙巖蓄雨星辰濕古石懸雲逕路㣲¶
養性可無軒冕累遊塵元不涴仙衣¶
　　　春雨¶
濛濛春雨暗重城莽若山林雲氣生駕過東朝霑羽蓋¶
<pb:KR4h0143_WYG_155-7a>¶
仗移前殿濕霓旌蒼松宻掩巖頭鶴翠栁深藏谷口鶯¶
明日不愁花爛漫新晴陌上有人行¶
　　　寄吏部張尚書¶
復喜清朝用大賢玉音俄對廣庭宣姚崇已託君臣契¶
李泌終操將相權此日經綸須展布他時簡冊要流傳¶
淵明有待公田米可念江湖久棄捐¶
　　　寄題成都萬竹軒為李仲淵作¶
君家種竹蜀江旁髙與蠶崖勢頡頏已樹旌旗分部曲¶
<pb:KR4h0143_WYG_155-7b>¶
更鳴琴瑟應宫商蛟龍併逐波濤化虎豹曽因霧雨藏¶
兄弟至今俱宦達未應開逕接求羊¶
　　　送范徳機¶
徃嵗從君直禁林相於道義最情深有愁併許詩頻和¶
已醉寧辭酒屢斟漏下秋宵何杳杳窗開晴晝自隂隂¶
當時話别雖悤遽秖使離憂攪客心¶
　　　雷江阻風寄池陽通守周南翁¶
繫舟江岸隠蒲蘆坐聴篙師制疾徐巨浪駕空龍出沒¶
<pb:KR4h0143_WYG_155-8a>¶
猛風吹樹鳥讙呼詩題短札難頻寄酒滿長缾已屢沽¶
輦道沙乾宜竝馬問君何日宦京都¶
　　　再次韻張秋泉真人碧桃¶
一枝如玉照芳春幾度憑闌欲殢人翠被夜寒愁灑淚¶
珠簾月冷怕傷神劉郎陌上栽仍舊王母池邊賞乂新¶
不是梨花飄雪樹望中清絶更無倫¶
　　　寓長春道院春雨即事呈鄭尊師二首¶
南榮相距數尋間滿地春泥隔往還夜雨暗添籬脚水¶
<pb:KR4h0143_WYG_155-8b>¶
曉雲濃揜樹頭山修篁夾逕宜増植細草侵階莫謾刪¶
世慮紛然無止極敢求大藥駐衰顔¶
客遊無賴阻重隂院落蕭條逕術深數畝林塘觀不厭¶
一窗風雨坐相侵靈虯尚有蟠泥迹老驥寧無越塊心¶
多謝西家賢太守相招樂飲費千金¶
　　　題沈君湖山春曉圖詩巻¶
迤邐沙隄接畫橋東風楊栁暗長條鶯隨玉笛聲偏巧¶
馬受金羈氣益驕舞榭歌臺臨道路佛宫仙館入雲霄¶
<pb:KR4h0143_WYG_155-9a>¶
西湖春色年年好底事詩翁歎寂寥¶
　　　舟次池陽偕通守周南翁燕表姪陳和卿家席¶
　　　上贈歌者¶
故人相見話綢繆三日江干繫客舟髙燕未闌明月上¶
豔歌初轉彩雲留光揺崖蠟寧知夜字寫邊鴻已報秋¶
底事尊前能盡醉為伊肯展翠眉愁¶
　　　贈惠山聖長老¶
道人卓錫向名山路絶巖頭未易攀海上潮來風浩浩¶
<pb:KR4h0143_WYG_155-9b>¶
洞中雲出雨潺潺松柟直起參天碧苔蘚旁行匝地斑¶
藉甚後人䝉法施有如流水注蒼灣¶
　　　贈孫思順¶
天涯相遇兩相知對榻清談玉屑霏芳草謾隨愁共長¶
青春不與客同歸薫風池館蛙聲老落日簾櫳燕子飛¶
南浦他年重到日湖山應識謝元暉¶
　　　送戴尊師入越¶
躍馬年年塞北遊春風此日送歸舟山中樹老飛元鶴¶
<pb:KR4h0143_WYG_155-10a>¶
江上莎長卧白鷗欲與謝公同隠逸肯容賀老獨風流¶
山隂道士如相見沽取村醪醉未休¶
　　　賦飛鴻送胡則大¶
年年客裏見飛鴻成陣成行上碧空杳杳江湖尋故侣¶
蕭蕭蘆葦下新叢翺翔已出雲霄上飲啄寧來沼沚中¶
今日似君歸去好扁舟一夜起東風¶
　　　次韻蕭君用¶
崔嵬出水翠雲浮舁轎拖舟豈厭遊澶漫渠河方涉夏¶
<pb:KR4h0143_WYG_155-10b>¶
蕭條竹樹已迎秋銜杯興盡人先醉舞劒歌長客易愁¶
八月江湖翻渤澥長竿更約與君投¶
　　　遣興¶
庭樹號蟬日已涼寒雲横鴈夜何長挾書萬里干明主¶
仗劒三年别故鄉西北諸山連朔漠東南衆水隔荆揚¶
淹留不去慚蘇子莫遣貂裘厭雪霜¶
　　　湖上¶
秋郊縱步却驂驔勝事能多許客參如雪萬家收早稻¶
<pb:KR4h0143_WYG_155-11a>¶
未霜千樹著黄柑鼉鳴海上潮先湧猿呌山前霧欲含¶
放浪漁樵元有處使人猶愛住江南¶
　　　偕汪侯宴舟中¶
中流畫鷁獨翺翔暫勒鳴騶駐岸旁風引錦帆衝野色¶
波隨蘭棹泛晴光草涵宿潤珠璣滑麥漲春雲餅餌香¶
何事乗槎之海上問津從此達天潢¶
　　　暮春遊西湖北山¶
愁耳偏工著雨聲好懐長恐負山行未辭花事駸駸盛¶
<pb:KR4h0143_WYG_155-11b>¶
正喜湖光淡淡晴倦憩客猶勒訪寺幽棲吾欲厭歸城¶
緑疇桑麥盤櫻筍因憶離家恰嵗更¶
　　　吳山晩眺¶
山椒翬構四垂寛上相旌旗㑹覽觀傍近江湖天廣大¶
上連星斗地清寒龍宫永鎖函書閟鳯嶺重嗟菀樹殘¶
此際獨無雲蔽日正宜翹首望長安¶
　　　遣興¶
門前髙栁緑紛紛戀靄留煙晝不分雨砌芳菲晴後見¶
<pb:KR4h0143_WYG_155-12a>¶
風窗言語靜中聞桐花可作鳯凰食竹葉還成虎豹文¶
但使此心無外慕卜居何用絕人羣¶
　　　夏夜對月¶
暑天煩倦唯酣寢薄暮登樓起宿痾簟報新秋涼意早¶
窗開永夜月明多不眠孤鶴頻驚呌好事流螢屢見過¶
安得泛舟江海上坐觀冰鏡落滄波¶
　　范梈¶
　　　送馬掾遷湖南¶
<pb:KR4h0143_WYG_155-12b>¶
聞君暫與故交違去逐西風落葉飛看劒未成今夕㑹¶
拏舟定復幾時歸雲開帝子黄陵廟月過將軍赤壁磯¶
事業還須各努力收名即用繡為衣¶
　　　送梁知事之婺州¶
皓月青雲若箇邊送行恨不共吳船新官浙下皆名郡¶
舊宅山東有賜田禮樂固應張盛代簿書勿用歎流年¶
經時不見曹員外今日因君重惘然¶
　　　追和盧修撰張平章園亭觀花飲¶
<pb:KR4h0143_WYG_155-13a>¶
白藕花邊香已秋西郊風物野亭幽未須短杖扶持病¶
且遣孤尊斷送愁紫氣近連飛鳯闕青山遥隔釣魚舟¶
勝遊縱在招要外猶解因詩頌醉侯¶
　　　秋日集詠奉和潘李二使君浦編修諸公¶
潘公牆角樹連庭曽是笙簧晝夜聴門巷秖今埋糞壤¶
輪蹄自昔走雷霆長因午睡思茶竈却為朝吟款竹扃¶
若續濟南名士録莫令憔悴鵲湖亭¶
李侯髙朗若空晴議論詩書滿腹撐期接仙舟應少便¶
<pb:KR4h0143_WYG_155-13b>¶
偶分宫硯亦多情蠻荒異俗中年歴河漢頻秋向夕傾¶
此去暫煩南郡守旗旄勿用野人驚¶
浦君髙價本璠璵多幸蒹葭得所於學道初輕千里驥¶
收功直到九州魚詩探飯顆尤難測賦擬蘭陵定不虛¶
月月西垣更夜直還應共我惜居諸¶
秋入江山錦繡開白雲紅葉盡詩才句成底用三年得¶
槎在應須八月回自是每為浮客累非闗不受故人催¶
憑將寄語詞林老風雨重陽又近來¶
<pb:KR4h0143_WYG_155-14a>¶
　　　將赴雷陽送羅提舉之任廣東¶
松滋暫泊薊門船復指番禺路幾千茉莉香深和酒露¶
桄榔葉暗煮鹽煙齊人舊算無遺策漢史新藏有賸錢¶
莫為遐荒心力怠珠崖更在海南邊¶
　　　題黄隠君秋江釣月圖¶
舊識先生隠者流偶因圖畫想滄洲斷雲滿路碧窗晩¶
明月何年青嶂秋世故風塵雙短屐生涯天地一扁舟¶
何由白石空磯畔招得人間萬户侯¶
<pb:KR4h0143_WYG_155-14b>¶
　　　寄上甘肅吳右丞¶
塞上孤鷹白雪毛塞門風物静蕭騷黄河西去從天下¶
泰華東來拔地髙枸杞莫將如薏苡醍醐足飲勝蒲萄¶
遥瞻圭衮還朝日正屬江湖心緒勞¶
　　　山齋¶
山齋朝雨竹光匀茶竈催添石火新對語黄鸝真不俗¶
飛來白鷺淨無鄰辭榮豈敢要時論賞靜猶應愧古人¶
報道林河春漲起少須重理舊絲綸¶
<pb:KR4h0143_WYG_155-15a>¶
　　　傅之經歴謁告還湘中未語别而宵征翌日與¶
　　　僚友追送生居亭中¶
美人歸思落滄波昨者論心肯重過寒盡極知春意在¶
夜深無奈月明何海隅雖暫違霜幕天上應須接玉珂¶
如此才賢移病去瘴煙端的為誰多¶
北風盡日破南溟行路經年倚夀星子自全家依翠岳¶
我猶萬里隔青𠖇山田鹿下投書去水館猿啼却坐聴¶
王事馳驅知有素何由重見此郵亭¶
<pb:KR4h0143_WYG_155-15b>¶
　　　十月九日詣天光門上進三朝實録¶
儀鸞簇仗滿雲端玉鑰初開衆樂攢三后龍光周典冊¶
羣臣鵠立漢衣冠爐香著日浮晴靄宫樹班霜試曉寒¶
千騎前頭都不避祇傳學士拜金鑾¶
　　　歸來¶
十載歸來問草堂入門喜見葛山蒼慈親已慰占烏鵲¶
穉子行堪詠鳯凰新理園池幾剏物小移松柏且分行¶
卜居未是居難卜為恐旁人議楚狂¶
<pb:KR4h0143_WYG_155-16a>¶
　　　曽教授赴韶州¶
茘子紅邊五月初廣文去住定何如報恩豈戀將軍馬¶
治盜聊迂太守車多近藤蘿安吏舍少憑椒葛附音書¶
到官定有佳聲薦瘴雨蠻煙細袚除¶
　　　靖海縣¶
海縣春深沙氣暄居人生事不離邨上梯取斧料桑尾¶
抽橛移舟繫栁根已過清明違帝里不妨紅白徧江園¶
持盃試與酬風物深媿樊遲學圃言¶
<pb:KR4h0143_WYG_155-16b>¶
　　　百丈春日紀懷¶
東風久不到新堂生意雖㣲未卒荒草上葫荽偏挺特¶
花間蘆菔故髙長時來豈盡栽培力物化須知長養方¶
葵藿有心終莫奪每聞支笏照滄浪¶
　　　寄題集賢周司直悠然閣¶
番陽東下萬山圍魁閣崢嶸面翠㣲雲接大荒迴古色¶
波涵落木動晴暉宦情静與遊魚逝詩思長隨夕鳥飛¶
久待倚闌成獨酌癡兒了事各須歸¶
<pb:KR4h0143_WYG_155-17a>¶
　　　奉和王繼學懐濟南舊游¶
前輩風流逐斷澌濟南舊録故人詩遥知靈運初游日¶
正是元方後載時青社寥寥成異物丹丘皛皛屬遐思¶
壯年易動離居感繾綣花前金屈巵¶
樓上看山翠黛浮樓前沽酒錦纒頭登臨試與詢湖鴈¶
豪傑親曽侣海鷗沙嶺曉晴雲散出野亭春盡水交流¶
意中故舊那能得强擬偷生賦逺遊¶
每愁大手不如燕多見公侯勝昔年計拙欲求千户等¶
<pb:KR4h0143_WYG_155-17b>¶
心勞政類十洲仙幾回見月思歸去暫到臨風復惘然¶
翦盡緑楊三萬樹多因無處著啼鵑¶
手接新詞絶底清一雙白眼為君青寰區政待新年榖¶
江漢徒傳赤日萍斷雨潛蛟虚水榭逺波迴鷺實雲汀¶
此情可在齊州外不解無人問獨醒¶
　　　上真應寺觀寺後龍湫湫在厓上蓋由寺北下¶
　　　馬並髙數十折得之又數步得巨石有僧龕其¶
　　　中云即唐盧叟所隠成道處時日斜方焚香誦¶
<pb:KR4h0143_WYG_155-18a>¶
　　　經聞客至乃輟誦相迎作茶云¶
憑髙窈窕辨精藍濯佩還思訪古潭字扁孟家題處碣¶
洞留盧叟去時龕近人野鳥如曽識問客山精不敢談¶
聞説平坡猶在上登臨雖倦且停驂¶
　　　五月二十日發雷州過徐文次驛候役者不至¶
　　　留二日¶
久約歸吳弄釣舟海天羈思復悠悠誰知樹底春生月¶
獨坐人間地盡頭粉壁舊題分蘚讀瓦罌新酒接花篘¶
<pb:KR4h0143_WYG_155-18b>¶
邊鴻固是南來絕絶為雷城信滯留¶
　　　送元經歴赴廣東¶
番禺直北望長沙元帥持戈鎮海涯萬里送君歸幕府¶
幾時為我寄梅花雲蒸巨浪魚吹岸栁壓荒山獠陣牙¶
欲托鄉書妨枉騎湄湘西上是吾家¶
　　　蓮房¶
憶得花神一笑歡六郎家住小江干佳人怨等秋風近¶
穉子眠聴浦雨寒强為折來開户牖誰將鎔出擬杯盤¶
<pb:KR4h0143_WYG_155-19a>¶
少年太守思兄弟戢戢青頭莫漫看¶
　　　獨立¶
能詩不得靜中師又是天涯獨立時髙閣夕陽人影亂¶
曲河新水棹聲遲一身慷慨家仍逺十口淒涼嵗薦饑¶
偶爾憑闌感風物臨流先被白鷗知¶
　　　雨後坐郝大參亭子¶
每見人來問草堂偶從燕坐憶滄浪地形逺競朝霞爽¶
林氣清分宿雨香移石旋成行藥徑障泉思引釣魚航¶
<pb:KR4h0143_WYG_155-19b>¶
他年紫綬歸黄閣几杖苔生儘不妨¶
　　揭傒斯¶
　　　夢武昌¶
黄鶴樓前鸚鵡洲夢中渾似昔時遊蒼山斜入三湘路¶
落日平鋪七澤流鼓角沈雄遥動地帆檣髙下亂維舟¶
故人雖在多分散獨向南池看白鷗¶
　　　宿梁安峽夢故室有感時還盱江¶
梁安峽裏杜鵑啼絶壁蒼蒼北斗低雲氣倒連山影合¶
<pb:KR4h0143_WYG_155-20a>¶
石稜斜鬬浪聲齊南風盡日迎歸客落月空江夢故妻¶
一室十人分數郡百年幾處候晨雞¶
　　　送道士薛元卿歸江東¶
知君此去漸難招只在人間已廓寥市上有時逢賣藥¶
山頭何處覓吹蕭仙巖花落溪流滿鬼谷雲開對影遥¶
未必故山安隠逸海天涼月夜蕭蕭¶
　　　小孤山曉發和蔡思敬韻¶
日落霞明錦浪翻厓傾石峭白雲閒乾坤上下雄孤柱¶
<pb:KR4h0143_WYG_155-20b>¶
巴蜀東南壯此闗神物夜移風動地仙舟曉渡月漫山¶
回瞻絶頂登臨處空翠溟濛杳靄間¶
　　　送蔡思敬還豫章有懐遼陽李提舉¶
來日能同去不同獨攜别恨向秋風眼看亂葉渾無定¶
心與浮雲并一空黄獨山中歸自斸玉梅溪上夢先通¶
莫嗤留滯京華者更有遼陽送斷鴻¶
　　　送王留守宣慰荆湖¶
舟楫連檣出薊丘弓刀千騎入荆州歌翻郢雪寒暄變¶
<pb:KR4h0143_WYG_155-21a>¶
恩逐岷波日夜流雲雨暝連神女宅山川晴繞仲宣樓¶
豈無賢士堪招隠應向鹿門深處求¶
　　　送詹尊師歸廬山¶
香鑪峰色紫生煙一入京華路杳然雲碓秋閒舂藥水¶
雨犁春卧種芝田書憑海鶴來時寄劒自潭蛟去後懸¶
忽報歸期驚倦客獨淹㣲禄負中年¶
　　　進士張于髙得卭州判官歸成都¶
卭竹山前負弩迎去年曽是一書生天寒劒閣猶車馬¶
<pb:KR4h0143_WYG_155-21b>¶
雪滿繩橋正甲兵即恐徴求民力竭莫將憂患客心并¶
六千餘里闗河路不盡深期逺别情¶
　　　送毛真人還龍虎山¶
手綰銀章主秘祠翩然歸去忽如遺塵湖龍井雲間上¶
鳯曲鸞歌月下龡香逐蘅薇深更入氣交梨棗靜偏宜¶
南屏風雨平坡雪爭似山中夢覺時(南屏山在上都南/七十里嵗扈從至)¶
(上都夏秋居焉平坡在大都西四十里西/山之上冬春居焉蓋皆所掌秘祠所在)¶
　　　寄題信州徳元觀何真人林園長春亭¶
<pb:KR4h0143_WYG_155-22a>¶
長春亭榭倚雲開百里湖山入座來流水繞階時自照¶
好花如幄手親栽青雲每指尋真路白髮頻登望母臺¶
六月神龍起潭井人間幾處待風雷¶
　　　送聶太祝赴潮州録事聶天歴潛邸舊人¶
三載從容禮樂間糾曹新拜度梅闗春風忍過金陵道¶
夜月重經黄木灣盜賊數州相應起甲兵諸道幾時還¶
憑君細講安民策莫遣邊防一日閑¶
　　　憶昨¶
<pb:KR4h0143_WYG_155-22b>¶
天厯年中秘閣開授經新拜育羣材宫門待漏嘗先到¶
講席收書每後回召試時䝉天語勞分題不待侍臣催¶
滿頭白雪丹心在太液池邊只獨來¶
宫草蔥茸禁樹齊日趨延顥對凝暉朝迎步輦花間立¶
暮送回鑾栁下歸碧殿東浮蒼巘合金河北引玉泉肥¶
幾回𢎞慶門前路春氣濛濛欲溼衣¶
已已羣儒映壁奎端陽侍燕寳慈西線分學士親臣送¶
詩賜皇姑御手題注酒含春瑶露重承塵轉午錦雲低¶
<pb:KR4h0143_WYG_155-23a>¶
日斜共出西門道既醉猶能散馬蹄¶
　　　和張太一秋興¶
蓬萊宫闕赤回闌龍虎神君禹步寛朝嚥日華當食穀¶
夜迎天仗識鳴鑾露飛仙掌金莖凍月滿元都玉珮寒¶
遥想西齋清似水吟詩聴到漏聲殘¶
　　　送張真人歸上清¶
閉户京城晝嬾開初聞北覲却南回馮夷擊鼓乗龍出¶
王子吹笙跨鶴來囊裏天書明日月匣中神劒閟風雷¶
<pb:KR4h0143_WYG_155-23b>¶
回瞻魏闕紅雲擁應在山中看蚤梅¶
　　　楚山秋晩¶
山人何處抱琴歸遥想樓臺隔翠㣲老樹風生舟正泊¶
空江日落鴈初飛豈無賦客能招隠亦有漁翁醉息機¶
一幅秋光舒復卷誰教塵土涴人衣¶
　　黄溍¶
　　　鳯凰山¶
滄海桑田事渺茫行逢遺老色淒涼為言故國游麋鹿¶
<pb:KR4h0143_WYG_155-24a>¶
漫指空山號鳯凰春盡緑莎迷輦道雨多蒼蘚上宫牆¶
遥知汴水東流畔更有平蕪與夕陽¶
　　　開元宫¶
誰使藏舟一夕移紅樓翠幕未全非曽聞帝子乗鸞去¶
疑有仙人化鶴歸煙逕月明瑶草歇石壇露冷碧桃稀¶
赤欄橋畔多時立閑看楊花作雪飛¶
　　　早起¶
漠漠晴檐散薄雲獨搔短髮立清晨春風入樹無行迹¶
<pb:KR4h0143_WYG_155-24b>¶
曉月窺簾欲近人旋覺新吟隨夢寐不知清露溼衣巾¶
何人正踏長安陌想見看花拂面塵¶
　　　獨立¶
數盡飛花一愴然壯心迢遞夕雲邊十年人事空流水¶
二月風光已杜鵑過眼青春寧復得汙人黄土絶堪憐¶
故園尚有平生約可使蒼苔到石田¶
　　　即事¶
南陌東阡草色齊愔愔門巷客來稀受風燕子輕相逐¶
<pb:KR4h0143_WYG_155-25a>¶
著雨楊花溼更飛緑樹無言春更盡紅塵如霧手頻揮¶
浮生莽莽吾何計獨立看雲竟落暉¶
　　　予與劉君師魯為文字交十有四年而未嘗相¶
　　　識也兹過武林偶遂良覿有喜而賦¶
邂逅神交十載餘青楓落月幾愁予何言此日同傾蓋¶
勝讀平生未見書天上玉堂容可到山中金匱得長虚¶
故多餘事宜商略可待秋風怨索居¶
　　　次韻山南先生遣興¶
<pb:KR4h0143_WYG_155-25b>¶
稍覺春風入翦裁更無魂夢到塵埃苔枝自送黄昬影¶
寳篆頻銷白晝灰世態漸應隨日别老懐可復向人開¶
擁鑪坐聴蕭蕭雪載酒攜琴也莫來¶
　　　寄朱仲山¶
異縣闗心朔鴈飛酒燈棊雨計頻違寄書全覺嵇康懶¶
入夢多疑李白非黄葉閉門方寂寂碧雲回首故依依¶
相逢賴有梅花約試蹋東風走翠㣲¶
　　　夏日漫書¶
<pb:KR4h0143_WYG_155-26a>¶
枕上初殘柏子香鳥聲簾外已斜陽碧山過雨晴逾好¶
緑樹無風晩自涼芳嵗背人成荏苒好詩和夢落蒼茫¶
求羊何不來三徑門掩殘書滿石牀¶
　　　逢葉伯幾¶
水煙沙雨送歸航楓葉蘆花已十霜瑶曲天風春夢逺¶
墨池秋草故遊荒碧峰又是新迴鴈白石依然舊化羊¶
一笑相逢却成别暮雲千里思茫茫¶
　　　宿賈氏山房¶
<pb:KR4h0143_WYG_155-26b>¶
暝色蒼茫赴逺岑獨追燈火下荒潯寒沙細水通幽徑¶
修竹髙楠走翠隂草草悲歡中夜語悠悠醉醒百年心¶
石霜煙月寒無寐坐聴疎鐘出二林¶
　　　送人歸豫章¶
已覺棲遲懶曳裙可能為我强躊躇一帆秋色紅塵外¶
千里江闗白鴈初建業水清誰共飲潯陽潮斷定無書¶
黄金未盡朱顔在莫種桃花學隠居¶
　　　送韶父先生遊京口¶
<pb:KR4h0143_WYG_155-27a>¶
不到南徐三十春好將夢寐弔遺民也知往事如流水¶
秖想重來是後身棹響官河風色暮雲離野服鬢毛新¶
舊遊偶失扶桑路煩向滄江一問津¶
　　　寄張如心¶
謬羨侏儒飽一囊舊遊搔首獨淒涼連天斷鴈初沈日¶
匝地寒花欲有霜聞道為郎須白髮未殊髙枕待黄粱¶
紅顔好在張公子坐聴松風春晝長¶
　　　余山¶
<pb:KR4h0143_WYG_155-27b>¶
春雲牢落鴈無聲沙岸參差石有稜雙屐漫窮芳草徑¶
一龕長媿白頭僧晴濤閃閃翻孤日山木昬昬卷翠藤¶
後夜清風滿遥念夢游空指上方燈¶
　　　客樓雨中¶
江城飄泊動經年盡日髙樓閲過船睡起小窗初聴雨¶
岸傍垂栁已生煙坐抛嵗月今如此每望雲山欲泫然¶
尚喜遊從得諸彦時將樂事寄新篇¶
　　　登金山¶
<pb:KR4h0143_WYG_155-28a>¶
偶為清游宿梵宫凌晨試上最髙峰水翻雪色寒猶落¶
雲掩丹光逺更重舊有一僧能跨虎近聞三洞盡藏龍¶
下方車馬應難到煙際唯聴日暮鐘¶
　　　題甯節婦詩巻¶
春旗栁色映門閭華扁新題節婦居作傳小裁青竹簡¶
疏封近降紫泥書河壖松柏風煙外階戺芝蘭雨露初¶
三釡及親殊未晩花前何日奉安輿¶
　　　送楊亷夫之天台¶
<pb:KR4h0143_WYG_155-28b>¶
十載韜藏席上珍爛然錦製一時新羽人笑指雲為路¶
山鬼愁聞筆有神遥望到官多暇日不妨領客試行春¶
石橋瀑布逢佳句取次飛箋莫厭頻¶
　　　龍潭山¶
二月清江照眼明避風舟楫滿迴汀斷雲挾雨時時黒¶
密葉藏花樹樹青習隠未成陶令賦行歌聊共屈原醒¶
碧潭光景無消息坐看魚兒㸃翠萍¶
　　　次韻方子踐觀潮¶
<pb:KR4h0143_WYG_155-29a>¶
潮生潮落有時休朝暮吳兒幾白頭被髮秖誇迎駭浪¶
側身寧解障奔流江吹碧瓦人聲曉雲閃朱旗海氣秋¶
後夜月明天在水有誰能此試登樓¶
　　　次韻答蔣春卿¶
不謂紅塵拂面時軒然談笑一舒眉晴風石鼎浮花乳¶
夜雨春盤冷碧絲握手遽成三宿戀論心那覺十年遲¶
酒船漁網歸無計未必山前白鷺知¶
　　　重遊毗山¶
<pb:KR4h0143_WYG_155-29b>¶
十載重來思惘然勝遊邂逅一開顔髙林有色煙雲淨¶
曲徑無香草樹閑漫遣金樽催白日絶憐紅粉涴青山¶
南朝舊迹今誰記膓斷風流不可攀¶
　　　花信¶
已覺尋芳去較遲千林紅紫總紛披幾經夜雨能無恙¶
試問春風竟不知斜日游蜂應有夢野亭立馬已多時¶
殷勤却是江南客曽擘冰霜寄一枝¶
　　　北山歸路呈古心師兼簡方外諸友¶
<pb:KR4h0143_WYG_155-30a>¶
尋幽偶向靈源宿却過雲闗望翠㣲初日映空千樹立¶
驚風繞澗百泉飛舊題嵗月人頻異乍别煙霞路易非¶
幸有潘郎遺事在何時一鉢去如歸¶
　　　陳山晩泊¶
一柱孤撐杳靄間人言此是客星山風流百世今誰嗣¶
應詔諸生故未還荒冡草深迂石路髙齋月滿閟松闗¶
窮年漫跡滄江上及此維舟獨厚顔¶
　　　湖心寺夜坐¶
<pb:KR4h0143_WYG_155-30b>¶
蕭蕭涼月滿池臺水檻風櫺四面開一炷殘燈何熠煜¶
半檐衰栁故崔嵬謬持㣲禄知無補未謝餘縁得重來¶
塵土馬蹄何日事可容良夜廢銜杯¶
　　　題金明宴遊圖¶
危樓縹緲碧波中曲檻方櫺面面通雲氣傍花如欲雨¶
栁絲垂地不驚風千年華表人非是九奏鈞天樂未終¶
更有殘山并賸水煩君回首六橋東¶
　　　上巖寺訪一公¶
<pb:KR4h0143_WYG_155-31a>¶
曉色㣲茫尚帶星修蹊犖确斷人行獨支瘦竹身猶健¶
髙入重雲地忽平落月正當山缺處細泉頻作雨來聲¶
上方燈火青林曲隠隠疎鐘一再鳴¶
　　　題觀海圖¶
昔年解䌫岑江上初日團團水底紅鼉吼忽揺千尺浪¶
鷁飛仍挾半帆風遥看島嶼如星散秖謂神仙有路通¶
及此棲身萬人海舊游却在畫圖中¶
　　　送葉仲輿巡檢¶
<pb:KR4h0143_WYG_155-31b>¶
重著儒冠望帝鄉翩然一舸犯晨霜秋來髩髮依然黒¶
日射河流徹底黄此去乗槎須有路可容執㦸更為郎¶
絲綸閣下多知已握手應分滿袖香¶
　　　送趙繼清潮州推官¶
相國南遷有故居理官髙選出新除承恩特與金魚袋¶
訪舊爭迎駟馬車春入圜扉庭草暗天低驛路嶺梅疎¶
鳯池不隔同年面歸及梅花鴈影初¶
　　　送龍南歐陽縣尹¶
<pb:KR4h0143_WYG_155-32a>¶
絲綸閣下半同袍獨上南船去莫招出宰不嫌官俸薄¶
過家未覺驛程遥長溪白石晴雷轉深洞黄茅毒霧消¶
想見行春有佳句坐令逺俗變風謡¶
　　　贈黄資深¶
涼風蕭蕭吹敝裘三年小作周南留相逢傾蓋盡青眼¶
肯抱遺經空白頭捧檄定知毛義喜著書非有虞卿愁¶
春秋決事待公等莫戀寒氈成久游¶
　　　送陳季和¶
<pb:KR4h0143_WYG_155-32b>¶
髙齋燈火正蕭條忽溯天風上泬寥共喜彈冠如貢禹¶
豈期投筆學班超時清桴鼓元無用嵗晩弓旌儻見招¶
雪後江南春水活重來莫厭驛程遥¶
　　　送張良卿學士之淮南¶
坐厭流塵拂面紅行攜涼月下青空三千里外揚州鶴¶
四十年前御史驄先廟鐵衣猶挂壁兒郎玉帳已生風¶
貞元朝士今無幾歸及花時一笑同¶
　　　題莫氏山莊圖¶
<pb:KR4h0143_WYG_155-33a>¶
旋移小隠傍南峰逺有咸平處士風山態近人猶偃蹇¶
湖光無雨亦空濛行春杖屨時時到臨水軒窗面面通¶
别作新亭供戲劇青帘遥曳杏花中¶
　　　予與江隂何鼎叔鉉别三十六年乃相見於錢¶
　　　唐感舊述情謾成四韻¶
月寒霜樹久相依春去風花各自飛逺信已隨潮水斷¶
故交渾若曉星稀綈袍可戀知誰在青鏡頻看歎昨非¶
正欲從君共傾倒莫言興盡便須歸¶
<pb:KR4h0143_WYG_155-33b>¶
　　　送内史府孫知事還京¶
春風朱邸雪初消野宿貔貅静不驕緑水芙蓉分上幕¶
青雲騕褭度輕軺龍庭㑹祭包茅貢豹尾宸居佩玉朝¶
下土㣲臣今老矣淹留敢望小山招¶
　　　感舊¶
華屋山丘不可期峴峰依舊緑參差空懷下榻延徐孺¶
無復乗舟訪戴逵日暮更聞鄰舍笛嵗寒賴有角弓詩¶
舊遊寂莫成今古冷石秋花處處悲¶
<pb:KR4h0143_WYG_155-34a>¶
　　栁貫¶
　　　奉同伯庸應奉韻送伯生博士行祠西嶽因入¶
　　　蜀望祭河源¶
旌旗前隊一星低燎玉熏薌嶽色齊石戴殘雲開便面¶
棧懸斜日落鄣泥曽聞秘祝藏金虎復道祠臣致碧雞¶
聖代新儀將考貢崑河只在大荒西¶
馬首西南太白開祠庭佳氣拂崔嵬河邊織女機絲出¶
霧裏仙人翠蓋來鳥道山盤燒後棧龍池塹黒劫前灰¶
<pb:KR4h0143_WYG_155-34b>¶
少城萬里層雲色遥送清秋使節回¶
　　　次韻伯庸無題¶
貝葉東來不隔江青瑶刻作寳華幢龍翰别致三千匹¶
翠羽生輸四十雙天上神閑雷下斧人間客醉月縈窗¶
崧南半截雲虹色宜著韓家小石淙¶
珠斗闌干動夜光霏霏神雨酒痕香故時徒服多為赭¶
今日祠衣獨尚黄梁苑且延能賦客漢廷安用戲車郎¶
琴中莫置拘幽恨聖徳宣昭到越裳¶
<pb:KR4h0143_WYG_155-35a>¶
欲覓麻姑看海潮徑從織女問河橋蓍莖宿露龜方息¶
竹實垂雲鳯已遥白璧何資三寸舌黄金偏戀十圍腰¶
新來代地聞歌曲盡擫秦聲入管簫¶
黄鵠將鶱兩翅垂跂行幾許似蛇醫棲遲社首修封日¶
太息甘泉獻賦時風籟蕭蕭聴漸起星弧歴歴看初移¶
塵埃渴肺今年甚絶想仙盤露一巵¶
　　　送李士𢎞侍讀攝祠王屋¶
河山肺腑樹靈峰泰乙髙居象帝容蒼玉登壇親藻籍¶
<pb:KR4h0143_WYG_155-35b>¶
黄金塗檢盛函封林光忽與升煙合雲氣初乗委珮重¶
歸格神休奉明主恩流偏覺侍臣濃¶
　　　還次桓州¶
塞雨初乾草未霜穹廬秋色滿沙場割鮮俎上薦黄䑕¶
獻獲腰間懸白狼别部烏桓知幾族他山稽落是何方¶
長雲西北天如水想見旌旗瀚海光¶
　　　次伯長待制韻送王繼學修撰馬伯庸應奉扈¶
　　　從上京¶
<pb:KR4h0143_WYG_155-36a>¶
仗前挏酒進瓊脂翠絡金鉤向馬垂少宰氈廬初張事¶
從官魚笏正書思三辰上應旂斿象六樂中陳鼓吹詞¶
供奉逍遥承御宿故應燕許擅同時¶
山圍黒谷翠漫漫獨許詞臣息馬看蹕道雲開朝采正¶
蹛林風定雪花乾賦成特賜麒麟罽宴出初擎碼碯盤¶
嵗嵗八州人望幸鉤陳旗尾認朱竿¶
　　　漫題齋壁¶
牧馬新來秣地椒街頭挏酒玉傾瓢羲和白日經天近¶
<pb:KR4h0143_WYG_155-36b>¶
敕勒隂山度幕遥雨過忽然思御裌風清聊復快凌歊¶
他年續作灤陽夢萬里排雲遡泬寥¶
　　　送王正臣經歴赴浙東¶
仙掌浮空紫翠重金華秀出浙河東繡衣幕府雲霄上¶
丹筆刑書雨露中溪釀獨稱雙醖美津船纔許一帆通¶
送君因寄思鄉夢為問青山舊桂叢¶
　　　送楊君祥赴定海税官因思舊遊¶
麾手黄塵一解頤翩翩行色有光輝豚魚税足初成算¶
<pb:KR4h0143_WYG_155-37a>¶
鷗鳥心閑已息機山翠入簾消宿酒海氛吹雨落秋衣¶
舊遊更在雲濤外獨倚西風送鴈飛¶
　　　送陳仲剛歸鄱陽卻赴武昌謁選¶
黄塵如海漲天衢好在歸來一束書捩柁纔看彭蠡近¶
食魚真愛武昌居莫因蘭葉思紉佩想對梅花夢直廬¶
治世有音當合雅勞歌母踏楚聲餘¶
　　　送葉道士歸天台¶
北斗光中曳翠旗五城樓觀極巍巍采山不鑄黄金鼎¶
<pb:KR4h0143_WYG_155-37b>¶
佩印空垂白羽衣石井劒花飛夜氣玉田芝草豔春暉¶
天台仙子應招隠萬壑梯飇看鶴歸¶
　　　次韻伯庸待制上京寓直書事四首因以為寄¶
舉頭涼影動明河問信仙人八月槎斗下孤光懸太白¶
雲間長御挾纎阿霓裳催按新聲遍鳯藻需承曲宴多¶
一代詞華歸篆刻龍文還欲映琱戈¶
松翣新裁似鶴翎手中雲影落深青宫花忽動紅千帳¶
禁栁齊分緑半櫺金掌擎秋調玉屑銅渾窺夜約銀釘¶
<pb:KR4h0143_WYG_155-38a>¶
不知太史朝來奏東壁光聮第幾星¶
烏桓落日稍沈西南極青山女堞低馬谷夏泉經雨漲¶
龍堆秋草拂雲齊一函祠檢將升玉萬里丸封不用泥¶
儤直夜涼談往事乗車猶欲避雞棲¶
杯面春風灩灩波醉來難覓百東坡寧無天上支機石¶
信有人間采玉河霜驛舊圖開党項雪毫新興寫伽陀¶
聚星更比荀陳盛月照金鑾夜若何¶
　　　送鄉僧偉師南還¶
<pb:KR4h0143_WYG_155-38b>¶
析木光中佛耀開丹樓碧閣映崔嵬空聞白馬䭾經去¶
幾見黄龍聴法來笠影翩翻雲作蓋錫痕依約浪生苔¶
歸山説似京華夢親到幽州禮塔回¶
　　　舟中睡起¶
影入船窗隙日升霜衾驚夢却青綾一官朝右寧非客¶
十月漳濱幸未冰江驛比來無鴈帛水鄉隨處有魚罾¶
食貧黾勉縈㣲禄消得山靈笑負丞¶
　　　登徐州城上黄樓北望河流作¶
<pb:KR4h0143_WYG_155-39a>¶
髙樓背水壓奔衝影動雲虹落水中土色從黄宜制勝¶
河聲觸險聴分洪却思沈璧千年日欲問乗槎八月風¶
汴泗交流平似席南行北播本同功¶
　　　過鐵峰書臺觀其所得宋咸淳中大宗正訓名¶
　　　牒上有福園署押感而為賦¶
姬姜顦顇況同盟屬籍淒涼舊訓名寳玦懸腰非少日¶
金環探樹是前生分無藜杖過天禄尚有花書記冢卿¶
未必後來能識此祇教人説漢西京¶
<pb:KR4h0143_WYG_155-39b>¶
　　　初夏憶京城鄰舍¶
石家院裏葡萄酒荆媪池邊芍藥㕔倦劇擁書終日坐¶
醉來支枕片時醒主人並直飛龍衛鄰客誰開放鶴亭¶
萬里滄江雲一去欲將孤影寄伶仃¶
　　　送張明徳使君赴南恩州¶
幾許炎州畫裏山西風驅向馬前看詩人舊志三刀喜¶
邊候新乗一障安時取椰漿斟玉液饒將桂蠧薦雕盤¶
雪花定比常年大燕寢香凝夜氣寒¶
<pb:KR4h0143_WYG_155-40a>¶
　　　追餞常大參至樵舍鎮飲别後夜宿舟中聴雨¶
七十里江沙水黄沿流送客舉離觴回舟并載别愁重¶
殘雨㣲生半夜涼欲與仙人騎竹杖時從老子據胡牀¶
懸情獨有南樓月白兔河邊正𢷬霜¶
　　　水際見早梅¶
苦為江梅欠好歌更愁琢句損天和少留枯枿何妨醜¶
添著疎花果厭多折得故分春色在吹殘將奈角聲何¶
情知不是塵中物月地雲堦合重過¶
<pb:KR4h0143_WYG_155-40b>¶
斬新花發看垂垂作意東皇許探支見慣誰將欺朔雪¶
放遲吾自惜南枝小橋流水香㣲度澹月清霜影亂隨¶
頭白逢春狂未減興來落筆又成詩¶
　　　端午日泊舟信州城下陳行之推官袁仲野知¶
　　　事攜酒饌勞予于挹翠亭上¶
信州城南江水流故人惜别暫維舟節中偶病不成飲¶
客裏逢歡却是愁地迮那容胡旋舞波回更作楚聲謳¶
三年三見戎葵色多事紅花照白頭¶
<pb:KR4h0143_WYG_155-41a>¶
　　　浦陽十詠¶
　　　　仙華巖雪(縣北有仙華巖翠/掌浮空雪景尤竒)¶
冰柱浮空曉色䝉海波揺動玉玲瓏九清内景游氛外¶
五嶽真形太素中㣲月升壇初映鶴長雲連野不驚鴻¶
仙姬宴坐瑶池上催捧蟠桃獻木公¶
　　　　白石湫雲(白石龍湫在縣東/南能出雲為雨)¶
白石靈山望贊皇湫潭此復見蒼蒼飄揚直欲陵三際¶
膚寸猶能雨八荒空外金精縣太白泉中虬彩化長黄¶
<pb:KR4h0143_WYG_155-41b>¶
傳芭奏罷神絃曲松蓋成隂澤氣涼(恒州賛皇縣有白/石靈山漢碑在焉)¶
　　　　龍峰孤墖(縣東龍峰古墖/實為蒼龍左角)¶
兩環日月似飛梭鼇背稜稜窣堵波朱鳥前頭森贔屭¶
蒼龍左角見嵯峨玉函舍利朝光現珠斗闌干午影過¶
浩劫浮雲開萬象寳華雜遝散芬陀¶
　　　　寳掌冷泉(寳掌山唐千嵗和尚道塲有看/經得道洞巖竇出泉極甘寒)¶
一勺曹谿未是甘刺山容易出飛泉消融太古岷峨雪¶
澄映中秋沆瀣天挂樹青猿窺洗鉢眠沙白鹿伴安禪¶
<pb:KR4h0143_WYG_155-42a>¶
巖龕無縫身如石逆數髙僧入定年¶
　　　　月泉春誦(縣西有泉隨月盈虧泉/上精舍祠文公成公)¶
有盈有泚即寒泉猶隔蘆峰道里千嶽麓雲深藏䇿處¶
匡山人老讀書年松楠疊影青浮几華樹生香晩入筵¶
稽首堂中兩夫子六經言逺視如天¶
　　　　潮溪夜漁(去縣五十里溪流/始大有魚蟹之産)¶
溪水添流到石矼小家殘户占漁南蛟龍未解乗雲氣¶
魚鼈安能避澤梁兩岸櫟林藏曲折一篝松火照㣲茫¶
<pb:KR4h0143_WYG_155-42b>¶
淮夷固有蠙珠顆往往鉤深得夜光¶
　　　　南江夕照(南江橋西望原麓/返照如畫圖中)¶
千峰不盡夕陽孤斂翠浮丹入畫圖墖廟傍連山影直¶
石梁中互水痕枯白魚在汕將踰尺紅稻登塲稍似珠¶
玉露金風秋最爽跳身何用市間壺¶
　　　　東嶺秋隂(縣東東山嶺平林/廣野秋常多隂)¶
半里官橋出市闤一團秋色破孱顔雲開浩蕩初疑曙¶
日出蒼涼不見山斷鴈殘鴻飛杳杳緑蕪紅葉映斑斑¶
<pb:KR4h0143_WYG_155-43a>¶
去年菊蕊今年發拾得籬邊句子還¶
　　　　深禡江源(浦陽江原出深禡/山在縣西三十里)¶
濫觴初不滿缾盆百谷渾渾一壑吞自此安流輸渤澥¶
放渠髙浪蹴崑崙出山未適帆檣便竭澤毋庸罔罟繁¶
謝客題詩曽宿處孤雲落日是何邨¶
　　　　昭靈仙迹(昔黄帝少女于仙華巖上升山/下有昭靈廟水旱禱之輒應)¶
芝掌中開顥氣青雲輧雙駕鳯皇翎因山不啟軒轅鼎¶
化石猶聮婺女星磴道芳春琪樹長巖扉清晝碧華零¶
<pb:KR4h0143_WYG_155-43b>¶
真仙帝遣司風雨喚起淵龍聴指令¶
　　　垂虹亭晩眺¶
山光自獻一螺青人立垂虹酒乍醒兩界星河涵倒景¶
千家樓閣載浮萍欹檣側柁衝風勁密網疎罾刮浪腥¶
正為鱸魚忘世味隨方吾亦具笭箵¶
　　　夜行溪谷間梅花迎路香影離離可愛¶
暝投邨徑繞羊腸離立江梅似鴈行冷蕊㣲開初的皪¶
繁枝亂揷更淒涼蒼煙挂樹多疑夢淡月窺林稍覺香¶
<pb:KR4h0143_WYG_155-44a>¶
　正為先生行役苦故留皴玉薦奚囊¶
　　　　中秋待月不見却懐魯子翬學士時留城¶
　婺女城頭柝亂鳴二更起坐聴江聲為渠滿月當圓景¶
　奈此浮雲㸃太清蓬鬢羞明寒燼落桂花養魄嫰寒生¶
　去年官燭風簾夜對酒人今在玉京¶
　　　　寒食山居¶
　嵗月無情日變遷惜春留得酒家錢梨花小雨驚寒食¶
　楊栁東風似去年志士屬當躬井臼善人誰為表原田¶
<pb:KR4h0143_WYG_155-44b>¶
　老來撫節偏多感何必雲安有杜䳌¶
　　　　初霽望金華山雪¶
　沍隂巖谷變晶熒凍裂仙家月石屏雲影渾淪涵太素¶
　天光揺曳到空青波心雙捧金人劒霞際横驅玉女軿¶
　皓鶴不來詩夢破鮮飇吹袂酒初醒¶
　¶
　¶
御選元詩卷四十七¶
