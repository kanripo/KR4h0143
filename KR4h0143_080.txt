# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:45.414531
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷七十八
<pb:KR4h0143_WYG_080-1a>¶
　欽定四庫全書¶
御選宋詩巻七十八¶
　　雜體二¶
　　　文同¶
　　　　累字詩一字至十字詠竹¶
　竹竹森寒結緑湘江濱渭水曲帷幔翠錦戈矛蒼玉心¶
　虚異衆草節勁踰凡木化龍枝入仙陂呼鳳律鳴神谷¶
　月娥巾帔静苒苒風神笙竽清簌簌林間飲酒碎影搖¶
<pb:KR4h0143_WYG_080-1b>¶
　罇石上圍碁輕隂覆局屈大夫逐去徒恱椒蘭陶先生¶
　歸來但尋松菊若論檀欒之樂無敵於君欲圗瀟灑之¶
　姿莫賢於僕¶
　　　　累字詩一字至十字詠石¶
　石石隂黑陽白岸胚胎山骨骼天地鎔鑄鬼神刻畫鯤¶
　鯢張怒眼虎兕交鬬額敲如温玉聲清洗似精銅色碧¶
　花邊矹爾盡竒品林下礴然無俗格冰霜慘冽堅操不¶
　移塵土昏冥孤標自隔嶤矹獨立見到侍中家磊落羣¶
<pb:KR4h0143_WYG_080-2a>¶
居在牛丞相宅昔時大士常命汝曰聽徒今日衰翁且¶
對君為佳客¶
　　孔平仲¶
　　　累字詩一字至七字送夢錫夢錫託疾引歸¶
行行夙駕宵征秋漸老雨初晴黄葉歸思青山去程隨¶
身一鴈逺入眼故鄉明流水光隂可惜浮雲軒葢須輕¶
把酒日飛鸚鵡盞尋花更到鳳皇城¶
　　　累字詩七字至一字¶
<pb:KR4h0143_WYG_080-2b>¶
仕宦千憂出海濤功名一笑付秋毫榮望去如脫屣歸¶
心斷若操刀東堂展圗畫北牖綴風騷暗煎越茗寒泛¶
宫醪超世網釋天弢就逸辭勞髙髙¶
　　宋伯仁¶
　　　累字戲作解愁吟簡舊同寮¶
愁知不空白頭心事驚秋歸興滿滄洲貂蟬雖出兜鍪¶
功名有愧黒貂裘夷齊與盜跖總荒丘無非蘧蘧栩栩¶
夢莊周空教笑倒江上煙雨汀鷗一琴一劍一童一鶴¶
<pb:KR4h0143_WYG_080-3a>¶
一茶甌自不須苦苦髙卧元龍百尺樓著眼看翻雲覆¶
雨處豪傑總成羞牙旗金甲蹇驢破㡌窮通一任前修¶
五湖千萬頃明月則儘可棹歌横釣舟¶
　　龔開¶
　　　累字一字至七字觀周曽秋塘圗有作¶
秋秋瀟灑清幽人静處水邊頭波紋細細風色颼颼鷗¶
鷺情相狎鳬鷖樂自由疎葦敗荷池沼白蘋紅蓼汀洲¶
幾竿漁釣去已盡一段晩雲寒不收¶
<pb:KR4h0143_WYG_080-3b>¶
　　蘇軾¶
　　　歸去來集字十首(并序/)¶
　　予喜淵明歸去來詞因集字為十詩¶
命駕欲何向欣欣春木榮世人無往復鄉老有將迎雲¶
内流泉逺風前飛鳥輕相攜就衡宇酌酒話交情¶
涉世恨形役告休成老夫良欣就歸路不復向迷途去¶
去徑猶菊行行田欲蕪情親有還往清酒引尊壺¶
與世不相入膝琴聊盡歡風光歸笑傲雲物寄游觀言¶
<pb:KR4h0143_WYG_080-4a>¶
語審無倦心懐良獨安東臯清有趣植杖日盤桓¶
雲岫不知逺巾車行復前僕夫尋老木童子引清泉矯¶
首獨傲世委心懷樂天農人告春事扶老向良田¶
世事非吾事駕言鄉路尋向時迷有命今日悟無心庭¶
内菊歸酒窗前風入琴寓形知已老猶未倦登臨¶
富貴良非願鄉闗歸去休攜琴已尋壑載酒復經丘翳¶
翳景將入涓涓泉欲流老農人不樂我獨與之遊¶
觴酒命僮僕言歸無復留輕車尋絶壑孤棹入清流乘¶
<pb:KR4h0143_WYG_080-4b>¶
化亦安命息交還絶游琴書樂三徑老矣亦何求¶
歸去復歸去帝鄉安可期鳥還知巳倦雲去欲何之入¶
室常攜㓜臨流亦賦詩春風吹獨立不是傲親知¶
役役倦人事來歸車載奔征夫問前路穉子候衡門入¶
室亦詩策少遊常酒尊交親書巳絶雲壑自相存¶
寄傲知今是求勞定昨非聊欣尊有酒不恨室無衣丘¶
壑世情逺田園生事微庭柯還獨眄時有鳥歸飛¶
　　邵雍¶
<pb:KR4h0143_WYG_080-5a>¶
　　　首尾吟¶
堯夫非是愛吟詩雖老精神未耗時水竹清閒先據了¶
鶯花富貴又兼之梧桐月向懷中照楊栁風來面上吹¶
被有許多閒捧擁堯夫非是愛吟詩¶
堯夫非是愛吟詩詩是天津竚立時有意水聲千古在¶
無情山色四邊圍孤鴻逺入晴煙去雙鷺斜穿禁栁飛¶
景物不妨閒自適堯夫非是愛吟詩¶
　　陳舜道¶
<pb:KR4h0143_WYG_080-5b>¶
　　　春日田園雜興首尾吟¶
春來非是愛吟詩詩是田園引興時聞布榖聲驚緑野¶
聽提壺語憶青旗曾因鬬草争春起每為看花樂意隨¶
景物撩人禁不得春來非是愛吟詩¶
春來非是愛吟詩詩是田園乘興時得暇分畦秧韭菜¶
趂晴樊圃樹棠梨山煙青笠等閒去沙地烏犍和醉騎¶
一片野情羈不住春來非是愛吟詩¶
春來非是愛吟詩詩是田園遣興時行傍山翁驅犢父¶
<pb:KR4h0143_WYG_080-6a>¶
坐看鄰嫗試鵞兒插秧時測水深淺行菜閒占春早遲¶
白日漸長消不去春來非是愛吟詩¶
春來非是愛吟詩詩是田園感興時草地耕牛纔有犢¶
花邨吠犬那生氂麥青未必三時粥桑緑其如二月絲¶
觸物興懷言不盡春來非是愛吟詩¶
　　李師中¶
　　　送唐子方之貶所轆轤體¶
孤忠自許衆不與獨立敢言人所難去國一身輕似葉¶
<pb:KR4h0143_WYG_080-6b>¶
髙名千古重如山並遊英俊顔何厚未死奸諛骨巳寒¶
天為吾皇扶社稷肯教夫子不生還¶
　　陸游¶
　　　東山避暑用轆轤體¶
避暑穿林隨所之一奴每負胡牀隨望秋槁葉有先隕¶
未暮赫日無餘暉輪囷離竒澗松古鈎輈格磔蠻禽悲¶
北巖竹間最慘慄清嘯倚石真忘歸¶
　　楊萬里¶
<pb:KR4h0143_WYG_080-7a>¶
　　　過若山坊進退格¶
緑漲空中屋黄鋪地上雲風條鈎過轎雨穟沒行人夾¶
路桑千樹平田稻十分泥行殊不惡物色逐邨新¶
　　　雪後寄謝濟翁聫騎來訪進退格¶
封胡連璧雨中來自送歸鞍悵獨回隠几讀書寒入骨¶
開門落雪皓平階急尋火種温雙手自喚兒郎共一杯¶
念汝野梅官栁路地爐松葉買茅柴¶
　　周紫芝¶
<pb:KR4h0143_WYG_080-7b>¶
　　　五雜組三首¶
五雜組隴頭水往復來玉闗騎不得已從仕子¶
五雜組雲際翮往復來長安陌不得已千里客¶
五雜組夜茫茫往復來鴈南翔不得已思故鄉¶
　　范成大¶
　　　五雜組四首¶
五雜俎同心結往復來當窗月不得已話離别¶
五雜組流蘇縷往復來臨行語不得巳上馬去¶
<pb:KR4h0143_WYG_080-8a>¶
五雜組回文機往復來錦梭飛不得已獨畫眉¶
五雜組綵絲鍼往復來鳥投林不得已夢孤衾¶
　　張舜民¶
　　　兩頭纎纎二首¶
兩頭纎纎織女梭半白半黑右軍鵞腷腷膊膊石子坡¶
磊磊落落大風歌¶
兩頭纎纎繭綰絲半白半黒蠅蠧之腷腷膊膊母赴兒¶
磊磊落落忠臣詞¶
<pb:KR4h0143_WYG_080-8b>¶
　　范成大¶
　　　兩頭纎纎二首¶
兩頭纎纎探宫繭半白半黑鶴氅縁腷腷膊膊上帖箭¶
磊磊落落封侯面¶
兩頭纎纎小秤衡半白半黒月未明腷腷膊膊扣户聲¶
磊磊落落金盤氷¶
　　賀鑄¶
　　　和杜仲觀青字詩二首¶
<pb:KR4h0143_WYG_080-9a>¶
青袍少年子獨出青門遊逢人少青眼凝笑望青樓窗¶
巾青娥女正為青春愁心事屬青鳥青驄能少留¶
白馬青絡頭青萍寳帶鈎青溪流水急獨上青翰舟佳¶
人青雀釵手把青荷遊慕君青雲器青髮結綢繆¶
　　孔平仲¶
　　　本是一首寄芸叟(本是同根生/相煎何太急)¶
本末已倒植是非當告誰同為天涯客根冷聊相依生¶
平尚氣節相約老不衰煎烹雖炎炎何損百鍊姿太過¶
<pb:KR4h0143_WYG_080-9b>¶
空自返急鞭猶恐遲¶
　　　相看一首寄芸叟(相看過半百/不寄一行書)¶
相與同少壯看看俱老人過日如脫兔半生如浮雲百¶
事多齟齬不如收此身寄心青霞杪一笑輕千鈞行行¶
秋鴈去書此贈情親¶
　　吳儆¶
　　　已夘之冬月餘端坐無以度日因聚諸童幼極¶
　　　其歡笑時與相說謎因戲為數語示之¶
<pb:KR4h0143_WYG_080-10a>¶
　　　　簾¶
滿身珠翠間花鈿舞到梁州最可憐一捻宫腰如束素¶
清風明月畫堂前¶
　　　　雞¶
楚楚衣裳兩頰紅冠兒斜墜脚兒弓夜來塞上無消息¶
玉筯偷彈對曉風¶
　　　　梭¶
奔波來往一生忙方寸包藏不可量用盡心機還骨立¶
<pb:KR4h0143_WYG_080-10b>¶
為他人作嫁衣裳¶
　　王禹偁¶
　　　鄭州與張秉監察聫句¶
函闗秋霽鴈初回六里商於曉邑開(秉/)四皓有靈應笑¶
我謫官方始入山來(禹/偁)¶
　　魏野¶
　　　解城條山(并序/)¶
　　解城之南出五里抵中條山山有絶壁介立儼若¶
<pb:KR4h0143_WYG_080-11a>¶
　　峽束緣岸泝流似有人跡瑯琊王衢趙郡李識處¶
　　士魏野江東僧用晦披榛索徑深入數百步止於¶
　　泉石之涘道路未逺塵事且隔雲鳥風物鳴動左¶
　　右而山語野笑樂坐盡日因相與濯足命為聫句¶
　　詩一章凡二十句用晦書於巖壁時淳化五年秋¶
　　八月三十日¶
萬仭雲根泉清泠濯我足(用/晦)森森灑爪甲凜凜寒肌肉¶
(衢/)來初自試探坐久頻舒縮(野/)觸開浪花白踏破苔衣¶
<pb:KR4h0143_WYG_080-11b>¶
緑(衢/)肺腑亦清泠形影相照燭(用/晦)忽罷避遊魚未歸妨¶
渇鹿(野/)懼濁逺泥沙就隂憐草木(衢/)浸潤易調暢狎玩¶
難拘束(識/)欲伐我未能先起人何速(野/)此㑹髙且閒願¶
繼漁父躅(用/晦)¶
　　歐陽修¶
　　　冬夜小齋同陸經聫句寄梅聖俞¶
寒窗明夜月(歐/)散帙耿燈火破硯裂冰澌(陸/)敗席薦霜¶
笴廢書浩長吟(歐/)想子實勞我清篇追曹劉(陸/)苦語侔¶
<pb:KR4h0143_WYG_080-12a>¶
島可酣飲每頹山(歐/)談笑工炙輠駕言當有期(陸/)歲晩¶
何未果幽夢亂如雲(歐/)别愁牢若鎖雪水漸漣漪(陸/)春¶
枝將婀娜客心莫遲留(歐/)苑葩即紛墮何當迎笑前(陸/)¶
相逢嘲飯顆(歐/)¶
　　　劒聫句同范仲淹滕宗諒¶
聖人作神兵以定天下厄(范/)蚩尤發靈機干將搆雄績¶
(歐/)橐籥天地間鑪冶隂陽闢(滕/)南帝輸火精西皇降金¶
液(歐/)炎炎崑岡熒洶洶洪河擘(范/)雷霆助意氣日月淪¶
<pb:KR4h0143_WYG_080-12b>¶
精魄(滕/)神氣不在大錯落就三尺直淬靈溪泉横磨太¶
行石(歐/)雄雌威並立晝夜光相射(范/)提攜風雲生指顧¶
煙霞寂(滕/)堅剛正人心耿介志士跡(歐/)初疑成夏鼎魑¶
魅世所適(滕/)又若引吳刀犀象謂無隔(范/)截波虬尾滑¶
脫浪鯨牙直頑冰挂隂霤皎月乘孤隙(歐/)河角起彗氣¶
雲罅露秋碧曉鐔星斗爛夜匣飛龍宅(范/)舞酣霰雪回¶
彈俊球琳擊鮮搖霅水光膩刮湘山色(滕/)青蛟渇雨瘦¶
青虺蟠霜瘠(歐/)清音鏘以鳴寒姿堅且澤(范/)鬼類喪影¶
<pb:KR4h0143_WYG_080-13a>¶
響佞黨摧肝膈(歐/)一旦㑹神武四海屠兇逆(范/)周王奉¶
天討商郊千里赤(歐/)楚子揚軍聲秦師萬首白祥輝冠¶
吳楚殺氣横燕易(范/)與君斬鼇足八極停震虩(歐/)與君¶
刜鵬翼三辰増煥赫莫使化猿翁辱我為幻惑(范/)莫使¶
暴虎人屈我執仇敵(滕/)尊嚴俟冠冕左右舞干戚(歐/)功¶
成不用留延平空霹靂(范/)¶
　　　鶴聫句同范仲淹滕宗諒¶
上霄降靈氣鍾此千年禽(范/)幽閒靖節性孤髙伯夷心¶
<pb:KR4h0143_WYG_080-13b>¶
(歐/)頡頏紫霄垠飄颻滄浪潯(滕/)岳湛有仙姿鈞韶無俗¶
音(范/)毛滋月華淡頂粹煙光深(歐/)目流泉客淚翅垂羽¶
人襟(滕/)騰漢雪千丈㸃溪霜半尋(范/)纎喙礪青鐵修脛¶
雕碧琳(歐/)巖棲於溪樹澤飲卑朱泠(滕/)鸞凰自塤箎燕¶
雀徒商參(范/)獨翅聳瓊枝羣舞傾瑤林(歐/)病餘霞雲段¶
夢回松吹吟(滕/)静嫌鸚鵡言髙笑鴛鴦淫(范/)金清冷澄¶
澈玉格寒蕭森(歐/)潔白不我恃腥羶非所任(滕/)稻粱不¶
得已蟣蝨胡為侵(范/)天池憶鵬遊雲羅傷鳳沈(滕/)風流¶
<pb:KR4h0143_WYG_080-14a>¶
超縞素雅淡絶規箴(歐/)相親長道情偶見銷煩襟(范/)西¶
漢惜馮唐華皓欲投簪(歐/)南朝仰衛玠清羸疑不禁(滕/)¶
端如方直臣處羣良足欽(范/)介如亷退士驚秋猶在隂¶
(范/)幾誚鷹隼鷙羈鞲俄見臨(歐/)還嗤鳬鷖貪戈繳終就¶
擒(歐/)乘軒乃一芥空籠仍萬金(滕/)片雲伴遙影冥冥越¶
煙岑(范/)長飇送逸響亭亭出霜砧(歐/)蓬瀛忽往來桑田¶
成古今(歐/)願下八佾庭鼔舞薰風琴(滕/)¶
　　　來鷰堂與趙叔平王禹玉王原叔韓子華聫句¶
<pb:KR4h0143_WYG_080-14b>¶
賢侯謝郡歸從游樂吾黨林泉富餘地卜築疏陳莽是¶
時春正中來鷰音下上若賀大厦成喜留衆賓賞(槩/)得¶
名因談笑揮墨粲題榜所夸賢豪盛豈止池榭廣人心¶
樂且閒鳥音頡而頏吟罇敞花軒醉枕酣風幌(脩/)輕雲¶
薄藻棟初日麗珠網紅袂生暗香清絃泛餘響林深隠¶
飛葢岸曲遲去槳波光欄檻明竹飛衣巾爽(珪/)虛容凉¶
樾入影與文漣蕩晨飇轉緑蕙夕雨滋膏壤嘉辰喜盍¶
朋命駕期屢往觴詠陶淑真世俗豈我倣(洙/)得以為勝¶
<pb:KR4h0143_WYG_080-15a>¶
遊蕭然散煩想公子固好士世德復可象今此大基構¶
不圖轉奉養美哉風流存來葉足師仰(絳/)¶
　　蘇舜欽¶
　　　丙子仲冬紫閣寺聫句¶
白石太古水(才/翁)蒼崖六月冰昏明咫尺變(子/美)身世逗留¶
増橋與飛霞亂(才/翁)人兼獨鳥升風泉冷相搏(子/美)樓閣暮¶
逾澄反覆青冥上(才/翁)躋攀赤日稜唄音充别壑(子/美)塔影¶
弔寒藤仙掌挂太一(才/翁)佛壇依古層巖喧聞鬬虎(子/美)臺¶
<pb:KR4h0143_WYG_080-15b>¶
静下飢鷹晴檻通年雨(才/翁)濃羅四面罾日光平午見(子/美)¶
霧氣半天蒸潭碧寒疑裂(才/翁)鐘清逺自凝陽陂冬聚筍¶
(子/美)隂壁夏垂繒有客饒佳思(才/翁)髙吟出逺凭雄心翻表¶
裏(子/美)逺目著軒騰岑寂來清夜(才/翁)沈冥接定僧宿猿深¶
更杳(子/美)落水静相仍松竹髙無奈(才/翁)煙嵐翠不勝甘酸¶
收脫實(子/美)坳隩布清塍北野才沈著南天更勃興恣睢¶
超一氣(才/翁)黤黕起孤鵬並澗寒堪摘看雲重欲崩行中¶
向背失(子/美)呼處下髙應庭樹巢金爵樵兒㺯玉繩斷香¶
<pb:KR4h0143_WYG_080-16a>¶
浮缺月(才/翁)古像守昏燈乳管明相照莎䫇緑自矜深疑¶
嘯神物(子/美)㩻欲敵殽陵俯仰孤心撓回翔百感登畫圖¶
風動壁詩句涕霑膺(先公有留題/在澄心閣)歲月看流矢(才/翁)心腸¶
劇斷絙追攀初有象悲憤遂相乘故賞知無遁遺靈若¶
此慿依然忍回首(子/美)愁絶下崚嶒(才/翁)¶
　　　薦福墖聫句¶
踴甓皇都壯(才/翁)盤基紫宙雄山河供逺目(玉/緯)簷户發髙¶
風梯險三休上(子/美)輪開一氣中門當谷子午(才/翁)影落陌¶
<pb:KR4h0143_WYG_080-16b>¶
西東韻鐸翻天籟(玉/緯)危觚駐夕紅側聆悲下俗(子/美)仰面¶
識長空絶若神擠至(才/翁)深疑壑暗通人寰如蟻垤(玉/緯)身¶
世甚秋蓬歎息興亡地(子/美)沈吟製作工清思抱明月狂¶
欲把飛鴻去矣登臨興(才/翁)巍乎造化工凉襟當爽塏幽¶
意入鴻濛頭角峰如揖(玉/緯)丹青樹不同城郛回迤邐閣¶
殿失穹窿可使孤懐放(子/美)胡為萬恨終何當得壯士提¶
取出塵籠(才/翁)¶
　　梅堯臣¶
<pb:KR4h0143_WYG_080-17a>¶
　　　風琴聫句同謝希深¶
竅竹漏天風張絃擬嶧桐佳名從此得妙想未曽窮(希/深)¶
夜静危臺上人閒皎月中依依聽不足秋露滿蘭叢(聖/俞)¶
　　黄庶¶
　　　斑石枕聫句同向宗道¶
斸得西山骨磨礱露斑駮凝結一何怪(宗/道)形模萬難學¶
直疑彩雲根(庶/)又訝紫珉礏中瘦&KR0008;蛟腹(宗/道)外文灼龜¶
殻冷剖清泉肝(庶/)&KR1469;榰老鼇脚堅方君子性(宗/道)清純聖¶
<pb:KR4h0143_WYG_080-17b>¶
人璞有氣當補天(庶/)無瑕應並㲄定漬盤古苔(宗/道)想漏¶
神農藥堪作夢寐寳(庶/)尤是炎蒸託眠月病頭愈(宗/道)横¶
風酲肺濯珊瑚侈可唾(庶/)陶甄脆堪撲夜深魘鬼驚(宗/道)¶
晝冷詩魔愕首愜無俗夢(庶/)心清去煩惡蘄簟方敢友¶
(宗/道)蜀笻良可攫何必檄愈風(庶/)何必文驅瘧質任兒女¶
嗤(宗/道)頑宜童僕謔枕流固迂誕(庶/)籍糟徒落魄潤生審¶
將雨(宗/道)輝發疑有珏髑髏莊生狂(庶/)虎魄宋武薄欲鑱¶
中郎銘文章體猶弱欲秘淮南書神仙志非樂(宗/道)我疑¶
<pb:KR4h0143_WYG_080-18a>¶
混沌鑛誰與礱竅鑿可作甘寢輿華胥詣冥寞(庶/)子道¶
足施為我拙困嬰縛已謀具巾屨行當老嵩霍子其乞¶
我歸終焉卧雲壑(宗/道)嗜好我已癖須求子惟慤氊舊王¶
固惜瓢陋顔不博異時一經子便當千金橐客退獨摩¶
拂卧送山月落(庶/)¶
　　范純仁¶
　　　遊嵩山與王弱翁聫句¶
靈境中天秀(辟/疆)雄名古到今位尊朝列嶽(純/仁)勢重壓千¶
<pb:KR4h0143_WYG_080-18b>¶
岑静鎖神仙宅(辟/疆)髙盤宇宙心孤棱標日月(純/仁)絶仭倚¶
戈鐔彩棟靈祠邃(辟/疆)層簷浄刹深民祈傳覡語(純/仁)國祀¶
致君忱碑古苔生字(辟/疆)堂虛畫蠧金山呼曾薦夀(純/仁)神¶
降即為霖事怪塗山石(辟疆少室山/下有啟母石)形端玉女砧峰巒¶
排翠玉(純/仁)灘瀨潄鳴琴蕙帳人誰繼(辟/疆)金泥迹可尋唐¶
經藏寳妙(純/仁)魏殿想鸞音(㑹善寺魏/文帝離宫)雲作他方雨(辟/疆)松¶
連别院隂谷泉長浸斗(純仁山有/七星泉)頂路欲捫參探穴夢¶
潛動(辟/疆)捫蘿力不禁箕熊分蟻垤(純/仁)伊洛認蹄涔鳥道¶
<pb:KR4h0143_WYG_080-19a>¶
樵夫去(辟/疆)龍潭驛使臨衆仙停羽駕(純仁頂有/八仙壇)昔帝儼¶
宸襟(山有元/宗御容)選勝先看記(辟/疆)乘危可作箴天門開四極¶
(純仁山有東/西二天門)樹品冠雙林(少陵有則天一/品松五品松)靈藥看苗劚¶
(辟/疆)香醪挈榼斟道宫庭不埽(純/仁)學館突無黔(山有/書院)壠麥¶
風搖浪(辟/疆)溪淙石聳簮雜花春爛漫(純/仁)虚壑響幽禽溪¶
月寒澄霽(辟/疆)巖煙暮杳沈寺橋横螮蝀(純/仁)禪磬擊璆琳¶
拂壁題新字(辟/疆)逢僧舉舊吟疲驂何處解(純/仁)髙閣在﨑¶
嶔(辟/疆)¶
<pb:KR4h0143_WYG_080-19b>¶
　　蘇軾¶
　　　夜坐與邁聫句¶
清風來無邊明月翳復吐(坡/)松聲滿虚空竹影侵半戸¶
(邁/)暗枝有驚鵲壞壁鳴飢鼠(坡/)露葉耿髙梧風螢落空¶
廡微凉感團扇古意歌白紵樂哉今夕遊獲此陪杖屨¶
(邁/)傳家詩律細已自過宗武短詩膝上成聊以感懐祖¶
(坡/)¶
　　楊傑¶
<pb:KR4h0143_WYG_080-20a>¶
　　　崔仲岳隠居松江以丹白黑飾舟曰鶴舟括蒼¶
　　　周子韶無為楊次公治平三年夏六月㑹仲岳¶
　　　于繁昌蓬萊亭勉其罷鶴舟以應書席上聫句¶
　　　送之¶
且就飛龍牓休登白鶴舟(子/韶)隴書方勸駕閬苑莫回頭¶
(次/公)丹頂歸滄海霜翎擲素秋(子/韶)海鵬期變化仙驥任沈¶
浮(次/公)煙月閒三島功名重五侯須知馳鳳詔便是釣鼇¶
鈎(子/韶)已得冲天便無思擊槳遊(次/公)楚醪鏗逸韻湘瑟助¶
<pb:KR4h0143_WYG_080-20b>¶
冥搜(子/韶)南浦成春别北山空夜愁九臯聞象魏一葉寄¶
汀洲(次/公)世氣騎風虎機心走海鷗(子/韶)昔年嗟鶂退今日¶
並麟遊(次/公)八月仙槎駛千齡聖運優市朝真大隠箕潁¶
謾清流(子/韶)鼔枻嗤漁父乗桴笑仲由片帆從此卷舊氅¶
亦應留(次/公)冠佩重華國鶯花四皓樓雄文髙鴈塔大醉¶
憶蓬丘(子/韶)勲若書青史幢須建碧油蘭橈好重舉乘取¶
上揚州(次/公)¶
　　晁補之¶
<pb:KR4h0143_WYG_080-21a>¶
　　　直廬聫句¶
上閤井泉甘若醴蓬山㸃茶竹隂底(張/耒)庚伏恩容午課¶
休宫殿初凉朝雨洗(晁補/之)身閒出飲官不嗔日長睡足¶
長精神(張/耒)未慚便作蠧魚老拔毛濟世知何人(晁補/之)¶
　　王十朋¶
　　　夜聽雙瀑同劉方叔毛虞卿聫句¶
夜聽雙瀑喧遙聞疑雨來澗壑生清風襟宇捐纎埃(龜/齡)¶
飛鳴撼半空暗想飄瓊瑰前觀阻步屧側耳成徘徊(虞/卿)¶
<pb:KR4h0143_WYG_080-21b>¶
蕭然山館閒此興何悠哉子晉不復見月白空簫䑓(方/叔)¶
　　　對月同方叔聫句¶
與君坐階除遙望海上月(方/叔)試舉太白杯借問幾圓缺¶
(龜/齡)人生易分散動作隔年别(方/叔)今宵對嬋娟莫放酣歌¶
絶(龜/齡)¶
　　丁開¶
　　　漂泊岳陽遇張中行因泛舟洞庭晩宿君山聫¶
　　　句¶
<pb:KR4h0143_WYG_080-22a>¶
元氣無根株(開/)地脈有斷絶(中/行)日月互呑吐(開/)雲霧自¶
生滅(中/行)楚妃結幽想(開/)巴客答清吷(中/行)寧知莽蒼中不¶
假巨鼇力勢閱南紀浮(開/)思隨西風發形影寄孤舟(中/行)¶
吾道成鴃舌笑談正凌傲(開/)俯仰不偪側每與景物㑹¶
(中/行)未省歡娛畢疊翠晩愔愔(開/)墮黄秋的的魚龍負贔¶
屭(中/行)獨鳥去不息曠原眇周抱(開/)異境超慌忽徑度萬¶
頃空(中/行)忽得一拳碧稍稍雞犬近(開/)依依鐘梵夕推門¶
月微墮(中/行)煮茗香初歇衣裳識霜信(開/)瓶鉢了禪恱事¶
<pb:KR4h0143_WYG_080-22b>¶
定心源清(中/行)夢回斗柄直周遊興欲盡(開/)長往計未決¶
出門更回首(中/行)沙水盪虛白美哉神禹功(開/)已矣三苗¶
跡山川長不朽(中/行)愚智俱可惜神交正冥冥(開/)指㸃宜¶
歴歴慎勿與俗人(中/行)桃源恐相失(開/)¶
　　楊氏女¶
　　　締盟詩聫句¶
珠簾半牀月青竹滿林風(楊/)何事今宵景無人解與同¶
(謝/)¶
<pb:KR4h0143_WYG_080-23a>¶
　　王安石¶
　　　烝然來思集句(并序/)¶
　　烝然來思送程公也公來以薧麋饋我我飲餞之¶
　　率西水滸故作是詩¶
念我獨兮亦莫我顧烝然來思程伯休父我有㫖酒爾¶
殽伊脯酌言酧之式歌且舞不留不處適彼樂土言秣¶
其馬率西水滸有客宿宿于時語語山有喬松江有渚¶
式遄其歸不我與作此好歌倡予和女¶
<pb:KR4h0143_WYG_080-23b>¶
　　　金山寺集句¶
招提慿髙岡四面斷行旅勝地猶在險浮梁褭相拄大¶
江當我前颭灧翠綃舞通流與㕑㑹甘美勝牛乳扣欄¶
出黿鼉幽姿可時覩夜深殿突兀太微凝帝宇壁立兩¶
崖對迢迢隔雲雨天多賸得月月落聞津鼔夜風一何¶
喧大舶夾雙艣顛沈在須㬰我自擑迎汝始知象教力¶
但度無所苦憶昨狼狽初只見石與土榮華一朝盡土¶
梗空俯僂人事隨轉燭蒼茫竟誰主咄嗟檀施開繡楹¶
<pb:KR4h0143_WYG_080-24a>¶
盤萬礎髙閣切星辰新秋照牛女湯休起我病轉上青¶
天去攝身凌蒼霞同凭朱欄語我歌爾其聆幽憤得一¶
吐誰言張處士雄筆映千古¶
　　　春山集句¶
春山春水流曲折方屢渡荒乘不知疲行到水窮處依¶
然舊童子要予竹西去歸時始覺逺草蔓已多露¶
　　　送吳顯道集句¶
臨川樓上柅園中羅幃繡幕圍香風觥船一棹百分空¶
<pb:KR4h0143_WYG_080-24b>¶
看朱成碧顔始紅杏花楊栁年年好南去北來人自老¶
舊事無人可共論惟君與我同懐抱¶
　　　甘露歌集句¶
折得一枝香在手人間應未有疑是經春雪未消今日¶
是何朝盡日含毫難比興都無色可並萬里晴天何處¶
來真是屑瓊瑰天寒日暮山谷裏的皪愁成水地上漸¶
多枝上稀唯有故人知¶
　　　離昇州作集句¶
<pb:KR4h0143_WYG_080-25a>¶
相看不忍發慘淡暮潮平語罷更攜手月明洲渚生¶
　　　懐元度集句¶
秋水纔深四五尺扁舟斗轉疾於飛可憐物色阻攜手¶
正是歸時君不歸¶
　　　即事集句三首¶
漸老逢春能幾回蓬門今始為君開莫嫌野外無供給¶
更向花前把一杯¶
一樹籠鬆玉刻成遊蜂多思正經營攀枝弄雪時回顧¶
<pb:KR4h0143_WYG_080-25b>¶
還遶櫻桃樹下行¶
幽棲地僻經過少鐘梵聲中掩竹門惟有多情枝上雪¶
暗香浮動月黄昏¶
　　孔武仲¶
　　　集句寄孫元忠¶
不恨我衰子貴時經濟實藉英雄姿君有長才不貧賤¶
莫令斬斷青雲梯驊騮作駒已汗血坐看千里當霜蹄¶
省郎京尹必俯拾軍符侯印取豈遲¶
<pb:KR4h0143_WYG_080-26a>¶
　　孔平仲¶
　　　集杜詩句寄孫元忠¶
君不見瀟湘之山衡山髙八月秋髙風怒號草木黄落¶
龍正蟄哀鴻獨叫求其曹男兒生無所成頭皓白漂零¶
已是滄浪客呼兒覓紙一題詩此心炯炯君應識¶
　　王阮¶
　　　滄洲閣集句¶
滄洲有竒趣吾道付滄洲樹影中流見船燈照島幽轉¶
<pb:KR4h0143_WYG_080-26b>¶
思江海上却著土山頭野水無人渡乘桴學聖丘¶
　　戴昺¶
　　　春日偕兄弟侍屏翁游晉原分得外字因集句¶
　　　而成¶
既雨晴亦佳適與賞心㑹初日照髙林幽泥化輕壒步¶
屧隨春風始覺天宇大牽懷到空山逍遙白雲外青松¶
夾路生童童狀車葢清川帶長薄隂壑生虛籟性達形¶
跡忘傲然脫官帶薄暮方來歸月老搖千籟¶
<pb:KR4h0143_WYG_080-27a>¶
　　宋伯仁¶
　　　别友人集唐人句¶
菊花邨晩鴈來天同住蘭舟未十年今日送君須盡醉¶
離人獨上洞庭船¶
　　　水邊聞鴈偶集四靈句¶
蘆花新有鴈四面水連天清浄非人世吾詩詠不全¶
　　　逺訪友人不遇留集句小絶¶
寒食花枝插滿頭長亭搔首晩悠悠灞陵老子無人識¶
<pb:KR4h0143_WYG_080-27b>¶
别是天涯一段愁¶
　　　客樓戲集唐人句¶
門掩楊花一夜風自憐羈客尚飄蓬不堪吟罷東回首¶
鳥傍簷花戲晩紅¶
　　李龏¶
　　　謫仙吟集唐¶
空白凝雲頹不流牧龍丈人病歌秋尋詩北嶺截珠樹¶
老父飢寒龍為愁呼龍耕煙種瑤草若為失意居蓬島¶
<pb:KR4h0143_WYG_080-28a>¶
泓泓水繞青苔洲鯉魚風起芙蓉老¶
　　　長安春集唐¶
春欲來日日望春門早開花臺欲暮春辭去禁城煙暖¶
蒸青苔齷齪浮生如走電客舍似愁誰遣來夜夜抱冰¶
寒不睡流光暫出還入地門外平橋連栁堤落花聲裏¶
仙娥醉¶
　　　塞上北風行集唐¶
北風叫枯桑玉沙粼粼光天寒山路石斷裂駐馬相看¶
<pb:KR4h0143_WYG_080-28b>¶
遼水傍軍容帶甲三十萬都䕶寶刀凍欲斷旄頭夜落¶
捷書飛少年金紫就光輝¶
　　　吳娃歌集唐¶
洞庭明月一千里芙蓉水殿春風起殘絲欲斷黄蜂歸¶
鴛鴦翡翠承燕私露脚斜飛濕寒兔越王金雞報天曙¶
官街栁帶不堪折謝豹空啼采香月¶
　　　致酒行集唐¶
零落棲遲一杯酒緑凸蠻觥奉君夀湖光江月前後鄰¶
<pb:KR4h0143_WYG_080-29a>¶
寒風又變為春栁離鸞别鳳煙梧中曦輪送客溝水東¶
霜白松溪轉斜葢世間何處無春風¶
　　　採蓮歸集唐¶
採蓮女採蓮歸落日晴江裏蓮舟漸覺稀蓮莖有刺不¶
成折争弄蓮花水濕衣白練束腰袖半捲不語低鬟幽¶
思逺碧雲搔頭落水中粉痕零落愁紅淺¶
　　　秋閨思集唐¶
征人遙遙出古城天河夜轉漂迴星銀縷香寒鳳凰薄¶
<pb:KR4h0143_WYG_080-29b>¶
樹色深含䑓榭情雨滋苔蘚侵堦緑為有秋期眠不足¶
城邊殘月勢如弓月上丁東𢷬寒玉¶
　　　折楊栁集唐¶
萬里邊城地垂楊二月春年華枝上見日暮客愁新露¶
葉疑啼臉風花思舞巾玳梁誰道好持此寄情人¶
　　　秋夜曲集唐¶
秋夜長殊未央秋燈向壁掩洞房天漢東西月色光啼¶
蛄弔月鉤欄下寒衣未寄莫飛霜¶
<pb:KR4h0143_WYG_080-30a>¶
　　　老婦吟集唐¶
萬轉愁城繫腸線青畝春蕪連石苑為他人作嫁衣裳¶
頭白如絲面如繭¶
　　　怨詩二首集唐¶
緑蔓花綿綿日晩梧桐落所思終不來蟲聲入羅幕¶
洞房秋月明玉闗芳信斷含怨倚蘭叢日驚羅帶緩¶
　　　金陵春日集唐¶
登臨吟望思無窮折盡青青賞盡紅白鳥影從江樹沒¶
<pb:KR4h0143_WYG_080-30b>¶
數峰春色在雲中¶
　　　寒食日花讌集唐¶
萬象鮮明禁火前紅英翠萼簇芳筵殘春未必多風雨¶
少别穠華又隔年¶
　　　湖上贈新得意者集唐¶
湖上新正逢故人天明騎馬入紅塵慿君莫話封侯事¶
栲栳量金買斷春¶
　　　初夏偶賦集唐¶
<pb:KR4h0143_WYG_080-31a>¶
野煙喬木弄殘暉虚室無人乳燕飛正是清和好時節¶
青叢花盡蝶來稀¶
　　　桐江客舍酬客集唐¶
一片離心白羽輕桐廬江上晩潮生客來吳越星霜久¶
身賤多慚問姓名¶
　　　秋夜長集唐¶
丹鳳城南秋夜長殘蟬急處日争忙如何消得凄凉思¶
水色簾前流玉霜¶
<pb:KR4h0143_WYG_080-31b>¶
　　　題郵亭集唐¶
荆卿雄骨化為塵春草秋風老此身行盡江南數千里¶
未曽逢著獨醒人¶
　　　山居老將集唐¶
腰間寳劍七星文不下青山老白雲門外碧潭春洗馬¶
鎮南人憶杜將軍¶
　　　送景道士還山集唐¶
古羅衣上碎明霞自說歸山人事賒金鼎藥成龍入海¶
<pb:KR4h0143_WYG_080-32a>¶
定知仙骨變黄芽¶
　　　越中清明集唐¶
栁色千家與萬家閒身行止屬年華殘花落日小齋閉¶
幾箇春舟在若耶¶
　　　寄茅山講莊道侶集唐¶
不用燒蘭望玉京人間無事不曽經大椿枯後新為記¶
從許人間小兆聽¶
　　　重寄集唐¶
<pb:KR4h0143_WYG_080-32b>¶
竹杖芒鞵稱野情醉鄉無貨沒人爭近年已絕詩書癖¶
誰問山中宰相名¶
　　　遣興集唐¶
春色何因向酒疎畫簷愁見燕歸初不知獨坐閒多少¶
釋悶還拈架上書¶
　　　西陵旅思集唐¶
漁曲飄秋野調清半窗殘月帶潮聲不知短髮能多少¶
一夜新添白數莖¶
<pb:KR4h0143_WYG_080-33a>¶
　　　寄西山僧集唐¶
門掩松邊雨後燈門前岐路自崩騰誰知獨夜相思處¶
曽看菴西瀑布氷¶
　　　竹集唐¶
錦籜飄零粉節深萬竿如朿翠沈沈子猷沒後知音少¶
忍剪凌雲一寸心¶
　　　答江南友人集唐¶
却笑孤雲未是閒書來未報幾時還江南無限蕭家寺¶
<pb:KR4h0143_WYG_080-33b>¶
名畫偏求水墨山¶
　　　紅樓女集唐¶
三三五五結同心夾巷重門似海深坐怨玉樓春欲盡¶
不知歌舞用黄金¶
　　　塞下曲集唐¶
都䕶今年破武威磧煙烽火夜深微金釵漫作封侯别
白髮生頭未得𡚖¶
　　胡偉¶
<pb:KR4h0143_WYG_080-34a>¶
　　　宫詞集句¶
雞人唱曉五門開宫女更畨上直来御仗催班元會集¶
遙聞索扇一時回¶
鑾輅青旂下帝䑓萬方懽忭一聲雷香飄合殿春風轉¶
日捧南山入壽杯¶
鼇山燈火亘天明樓下人呼萬歲聲共聽鳴鞘雲外過¶
熙熙春物慶昇平¶
四部仙韶下玉清沸天簫鼔奏歡聲人聽鈞樂迎三殿¶
<pb:KR4h0143_WYG_080-34b>¶
珠翠雲隨鳳輦行¶
青郊迎氣肇初陽繡女應知綵縷長睡足捲簾無一事¶
緑窗珠箔繡鴛鴦¶
披香仙殿試春衣等候官家未出時整了翠𤨔匀了面¶
大家裝看鬭時宜¶
芙蓉深苑鬬鞦韆暗喜風光似昔年雙手向空如鳥翼¶
寳釵長欲墜香肩¶
海棠花發盛春天一日三回到水邊方信承平無一事¶
<pb:KR4h0143_WYG_080-35a>¶
月華池上駕龍船¶
參差樓閣半天中宫栁垂垂碧照空獨捲珠簾望春色¶
𠋣闌人在水晶宫¶
殿前香𮪍逐飛毬一樣真珠絡轡頭誇道自家能走馬¶
掉鞭橫過小紅樓¶
燕蹴飛花落舞筵六么催拍盞頻傳殿頭日午搖紈扇¶
時得徘徊黼座前¶
芙蓉點露一枝開疑是仙宫旋折來準擬内家遊後苑¶
<pb:KR4h0143_WYG_080-35b>¶
水心樓殿勝蓬萊¶
水心髙殿接蘭塘雨灑珠簾滿殿凉笑𠋣瓊欄無一事¶
薰風時送芰荷香¶
初冬處處火爐開齊獻南山萬壽杯按罷霓裳𡚖院去¶
獨拈香筯撥紅灰¶
映林先發幾枝梅準擬君王便看來競走巾車迎鳳輦¶
殿前排宴賞花開¶
美人弄鏡插梅花抹月批雲自一家三十六宫春信早¶
<pb:KR4h0143_WYG_080-36a>¶
不應青女妒容華¶
先排法駕出蓬萊宫女侵晨探幾回隨駕上樓同看雪¶
廣寒宫闕玉樓䑓¶
銀䑓金闕夕沈沈歌待新詞促翰林誰傍宫牆偷記譜¶
姮娥歸處月宫深¶
　　文天祥¶
　　　集杜(録十首/)¶
　　　　自淮歸浙東¶
<pb:KR4h0143_WYG_080-36b>¶
北走經險艱十步一回首碧海吹衣裳挂席上南斗¶
　　　　汀洲¶
雷霆走精銳斧鉞下青冥江城今夜客慘淡飛雲汀¶
　　　　駐惠境¶
朱鳳日威垂羅浮展衰步北風吹蒹葭送此齒髮暮¶
　　　　南海¶
南海春天外祗應學水仙自傷遲暮眼為我一澘然¶
　　　　至南安軍¶
<pb:KR4h0143_WYG_080-37a>¶
短日行梅嶺天門鬱嵯峨江西萬里船歸期無奈何¶
　　　　吉州¶
戚戚去故里我生苦飄零回身視緑野但見西嶺青¶
　　　　過臨川¶
獨帆如飛鳥清江轉山急回首白雲多山寒夜中泣¶
　　　　北行¶
浮雲連海岱寒蕪際碣石落景惜登臨人煙渺蕭瑟¶
　　　　懐舊¶
<pb:KR4h0143_WYG_080-37b>¶
風塵淹白日乾坤霾漲海為我問古人離别今誰在¶
　　　　望故鄉¶
老夫悲華年天涯故人少每望東南雲決眥入歸鳥¶
　　趙善璙¶
　　　懐梅水邨集句¶
我思君處君思我一掬歸心未到家相見或因中夜夢¶
孤燈何事獨成花¶
千里萬里西復東山川常在淚痕中何當共剪西窗燭¶
<pb:KR4h0143_WYG_080-38a>¶
　一曲琵琶酒一鍾¶
　少年心壯輕為客不寄梅花逺信來為借行舟試借問¶
　看花出約幾時回¶
　¶
　¶
　¶
　¶
　¶
<pb:KR4h0143_WYG_080-38b>¶
　¶
　¶
　¶
　¶
　¶
　¶
　¶
御選宋詩卷七十八¶
