# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:48.436561
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷八十九
<pb:KR4h0143_WYG_286-1a>¶
　欽定四庫全書¶
御選明詩巻八十九¶
　　七言律詩二十二¶
　　　錢明相¶
　　　　村居二首¶
　閒倚繩牀看落暉疎林烟靄暮霏微雲邉丘隴牛羊下¶
　水外蒹葭雁鶩飛白草亂填村舍路清霜濃綴野人扉¶
　無端短鬢垂垂老暫得幽棲願莫違¶
<pb:KR4h0143_WYG_286-1b>¶
　一村茅屋鎖寒煙&KR2294;鹵原非負郭田亂後蔬飱聊卒嵗¶
　秋来禾黍幸逢年疎燈夢落蒼松曉短褐霜寒白雁前¶
　屈指交遊吾獨老不堪貧病臥江天¶
　　　　白墖河問酒家¶
　夕陽到影下江洲野寺河邉暫泊舟此地傳經曽白墖¶
　誰家從事是青州風将送暖衣堪典栁似招人客可投¶
　且貰村醪謀一醉片㠶明日任悠悠¶
　　　徐于¶
<pb:KR4h0143_WYG_286-2a>¶
　　　春日漫興追和六如先生韻二首¶
不學尋真不坐禪烏藤白恰且隨縁有時貰酒呼鄰叟¶
排日尋花買釣船鼠跡共依塵榻住鶯聲欣傍小牕圓¶
阮生何事窮途哭但坐茅茨便得仙¶
少年生事落吳閶老大何妨轉放狂白傅堤邉新酒肆¶
生公石畔舊詞塲攜来雙鬢鴉雛色舞去單衫鵲腦香¶
縱有閒吟非澤畔不勞搔首問巫陽¶
　　錢謙貞¶
<pb:KR4h0143_WYG_286-2b>¶
　　　清明後晚出北城至頂山寺登白龍廟作¶
瓓珊春事蚤啼鶯與客閒行出北城社鼓鼕鼕催糓雨¶
炊煙續續過清明夕陽古寺歸樵影流水空山吠犬聲¶
如繡年光仍在眼桃花零亂麥田横¶
　　　懐古堂夏日漫興¶
三間五架草堂新數巻圖書一病身静似放參居士室¶
閒如墐户輟耕民浣花杜叟曽題字垂栁陶家舊卜隣¶
不為薄今偏愛古南村已少素心人¶
<pb:KR4h0143_WYG_286-3a>¶
　　豐越人¶
　　　至石壁庄¶
一逕湖心通翠微入山先自著春衣繞籬野豆花爭放¶
背日巖枝葉半稀漁散空洲秋水在烟横髙岫夕禽歸¶
閒居最得無能味白石蒼蒼是釣磯¶
　　冒愈昌¶
　　　賦得鷲峯寺前殘栁畣吳非熊林茂之留别之¶
　　　作¶
<pb:KR4h0143_WYG_286-3b>¶
執手城隅對黯然西峯殘栁鷲峯前曽籠紅板橋頭月¶
尚帯青溪渡口烟望去藏烏非往日愁来繫馬復何年¶
因君欲折難為折忍和新詩向别筵¶
　　錢希言¶
　　　揚州懐舊¶
三度維揚十八年舊遊零落不如前車傍擲果人何在¶
橋上吹簫事莫傳潮落逺江𤓰步雨鳥啼荒壘竹西煙¶
風流杜牧元多感到日登臨一惘然¶
<pb:KR4h0143_WYG_286-4a>¶
　　　夜渡若耶溪¶
樵風舟上鼔頻撾十幅輕㠶渡若耶照破離愁惟夜月¶
啼殘歸夢是寒鴉霧蒸東塢山城暗煙鎖西陵驛樹斜¶
只隔錢塘永帶水依然旅舍傍天涯¶
　　康登彦¶
　　　城西别友¶
驛樓重發不勝悲執手難於乍别時故國殘年人去逺¶
亂山疎雨馬行遲青袍暗濕為儒淚緑酒愁聽送客詩¶
<pb:KR4h0143_WYG_286-4b>¶
最是闗門風雪惡明朝吹盡鬢邉絲¶
　　　詠栁¶
照影盈盈拂自垂受風縷縷弱還吹闗山笛裏思歸引¶
灞水橋邉恨别枝翠黛莫因春去損纎腰乍向月明移¶
可憐空傍章臺老欲惜凋零更有誰¶
　　江仲漁¶
　　　嚴灘¶
九溪深處是嚴灘𣺌渺風塵白眼㸔葉艇每隨幽嶂出¶
<pb:KR4h0143_WYG_286-5a>¶
茅房孤掩落花殘芙蓉衣上雲千片楊栁磯頭月一竿¶
釣罷瓦瓶曽共醉滿身零露不知寒¶
　　張復亨¶
　　　逰西湖¶
山翠湖光晝掩扉珠宫縹緲晚鐘微僧尋三竺沿堤過¶
鶴認孤山背水歸橋影亂分公子棹荷香輕著美人衣¶
繁華不醉飄零客愁聴啼鵑又夕暉¶
　　林春秀¶
<pb:KR4h0143_WYG_286-5b>¶
　　　山居¶
但住溝西第五邨香秔醸熟少開門家童秪自為樵牧¶
徑竹憑他長子孫雨過曉山泉噪澗花生春菜蝶穿園¶
抱琴客到棠梨下卯酒猶醺藉栁根¶
　　徐篤¶
　　　病起¶
病起茅齋已浹旬案書狼藉任埋塵十年事業空雙劍¶
半世交逰復㡬人苔井細陰桐葉墜荆籬秋雨豆花新¶
<pb:KR4h0143_WYG_286-6a>¶
破除孤悶無他計再洗淵明漉酒巾¶
　　童珮¶
　　　寄秦汝立¶
思君無那路重重何處山形是九龍蔣詡門前三逕竹¶
陶潜宅裏一株松汲泉醸酒添新甕留客裁詩入暮鐘¶
今夜闌干挂春月清光可似别時濃¶
　　文震孟¶
　　　臚唱紀恩¶
<pb:KR4h0143_WYG_286-6b>¶
紫煙浮動蔚藍天定有祥雲捧日邉國士懐慙叨寵遇¶
家聲遥接仰名賢光生御筆龍章煥色映宫羅鳳彩鮮¶
報主正從今日始雄文誰擬勒燕然¶
　　傅冠¶
　　　早朝¶
西山爽氣接蓬萊紫殿光揺曙色開五鳳忽銜丹詔下¶
六龍時駕衮衣来班連禁地三台近樂奏鈞天萬舞迴¶
聖主殷憂方借箸趨陪愧乏賈生才¶
<pb:KR4h0143_WYG_286-7a>¶
　　陳仁錫¶
　　　萬夀朝賀恭遇瑞雪¶
淩晨嚴駕喜趨陪宫殿霏微映早梅綵勝自縁龍藻結¶
仙花非為剪刀催山山環架連雲巘樹樹交飛行慶杯¶
知是丹青描不出天機織素待宸裁¶
　　鄭鄤¶
　　　煙霞嶺¶
轉入幽清石磴斜何人開眼識煙霞深深古洞零寒雨¶
<pb:KR4h0143_WYG_286-7b>¶
寂寂空林放落花有客到山棲鳥喚無僧出走亂雲遮¶
年来不盡逃虚意躡屐還尋隠士家¶
　　黄道周¶
　　　西曹秋思¶
雪盡松寒喜未凋故園萬里詎云遥中原刁斗依青嘯¶
南國梅花碎玉簫塞馬夜闌齊飲水鯨魚月出各吹潮¶
風煙嶺表晴無恙不使明時缺老樵¶
　　吳孔嘉¶
<pb:KR4h0143_WYG_286-8a>¶
　　　西湖汪然明招同李太虚錢改齋先輩泛不繫¶
　　　園¶
瀲灩湖光十里横攜將書畫訂鷗盟清風明月消閒趣¶
茗椀香爐寄野情小棹六橋看繫馬孤篷三竺聽流鶯¶
荷香處處催詩興一片涵空麥浪生¶
　　陸錫明¶
　　　白岳太素宫¶
天遣名山䕶紫虚芝泥曽到使臣車石幢隠見宫中線¶
<pb:KR4h0143_WYG_286-8b>¶
碧瓦參差帝者居封禪有書非漢畤榔梅何地不秦餘¶
未須泛海尋靈藥水落花開自起予¶
　　顧咸受¶
　　　落葉¶
天半凄清雁字斜箇人無賴小窓紗三分秋色三分雨¶
半似霜容半似花忽送離愁迷曲徑暗隨幽夢渡平沙¶
無情最是堪腸㫁不為蕭條惜物華¶
　　王彦泓¶
<pb:KR4h0143_WYG_286-9a>¶
　　　寄懐&KR0802;仲秣陵并促歸騎¶
春光漂蕩别離天心似游絲百尺牽見説人歸歸雁後¶
那堪淚落落花前南都翠黛宜為史北里紅箋定㡬篇¶
爭似碧窓銀燭夜月痕依約話纒綿¶
　　李世熊¶
　　　寄山中友人¶
深山深處結衡廬草木蕭森致有餘村市曉烟苔徑滑¶
石橋流水夜窓虚屋頭果熟秋中落牆角蕉肥醉後書¶
<pb:KR4h0143_WYG_286-9b>¶
料得閉門多嵗月種来松樹近何如¶
　　廖孔説¶
　　　采藥¶
采藥秋山萬木疎霜吹瘦骨倦鋤餘雲多忽訝寒峯失¶
僧少常逢古屋虚叩石杖聲驚睡鹿臨溪笠影亂游魚¶
翠微十里無人到時過菴西聞讀書¶
　　　雨中送春二首¶
迢遥煙驛欲何之地角天涯總别離霧濕提壺催祖道¶
<pb:KR4h0143_WYG_286-10a>¶
煙寒杜宇促歸期徘徊栁岸鞦韆處惆悵蘭亭祓禊時¶
此約再来須隔歲潘郎那不鬢如絲¶
緑陰和水草和煙今夕明朝頓爽然才到楝花飄暮雨¶
已看榕葉似秋天乍添吟鬢剛三月暗減閨心又一年¶
不信古人癡似我曉鐘欲盡轉難眠¶
　　田狩龍¶
　　　西爽樓秋晚¶
白髮盈簪老遂良秋風䆉稏弄清香一簾細雨入幽夢¶
<pb:KR4h0143_WYG_286-10b>¶
半面殘陽出晚凉吟罷薰爐餘獸炭病來藥草識山薑¶
西樓危坐成何事月落烏啼欲斷腸¶
　　麻三雍¶
　　　自平陽還襄陵道¶
三月三日試春衣千山萬山花亂飛行人何處覔相識¶
啼鳥有時催早歸日漸衝山鞭影急煙初迷樹水光微¶
草深陣陣喧蛙皷鵝鴨軍聲似也非¶
　　王屋¶
<pb:KR4h0143_WYG_286-11a>¶
　　　送黄海歸新安¶
清秋客子歎歸歟載酒題詩一送渠細雨亂山遮汝去¶
凄風落葉對誰居江村處處休黄犢野店家家賣白魚¶
見說雅懷多不減毎逢佳勝輙停車¶
　　陳衎¶
　　　題邵大行薫亭¶
一片蒼山落案前亭亭孤塔影嬋姢林花乍落猶含露¶
池水新生即有煙蝶趂侍兒登佛閣鶴隨門客上漁船¶
<pb:KR4h0143_WYG_286-11b>¶
清光盡貯軒庭内獨榻抛書抱石眠¶
　　王留¶
　　　淮北道中¶
沙灘髙下浴鳬鷖新出菰蒲緑未齊移橘過淮應化枳¶
種楊當路半生稊船頭皷角頻逢驛河上金錢浪築堤¶
醉後無端千里夢直隨明月到深閨¶
　　　初冬客懷¶
傍澗誅茒十畞宫主人閒即往山中藥苗飽雨分畦緑¶
<pb:KR4h0143_WYG_286-12a>¶
楓葉酣霜合塢紅半夜樵歌寒趂月六時僧磬響因風¶
如今徒倚都門望凍草僵沙是處同¶
　　李竒玉¶
　　　過京口¶
蕭條書劍下關河芳草萋萋客裏過原上鶯花三月暮¶
天涯愁病一身多海門㠶影移青嶂山寺鐘聲到緑蘿¶
入望自知鄉國近那堪斜日聽漁歌¶
　　楊廷樞¶
<pb:KR4h0143_WYG_286-12b>¶
　　　舟中¶
野岸官橋路已蕪寒江暮雨客舟孤煙中帆影時開落¶
霧裏山光半有無宿鳥驚心猶未下哀猿引臂自相呼¶
凄其古渡黄昬後一㸃漁燈起荻蘆¶
　　呉太冲¶
　　　朱美之攜酒過話¶
緑隂叢裏放玫瑰石几相延坐碧苔百里雙缾春酒釀¶
一年幾箇故人來厨丁細切溪頭筍穉子貪爭屋角梅¶
<pb:KR4h0143_WYG_286-13a>¶
信道朱游能折鹿譚經且喜得相陪¶
　　楊廷麟¶
　　　秋興¶
北湖菱葉近漁家煙浦荒荒雁路斜濕鳥立沙聞社皷¶
野人當户伺田𤓰月明露上蒲萄蔓夜靜風生莨蕩花¶
悵望故園溪外渡一聲横篴冷蒹葭¶
　　顧咸建¶
　　　詠落葉¶
<pb:KR4h0143_WYG_286-13b>¶
杖䇿滄江思不禁乍逢揺落一驚心迎風野鳥當枝坐¶
泣雨寒蛩抱葉吟掃徑空餘千樹曉巻簾獨對萬峯隂¶
幽居一夜聽蕭瑟片片隨流不到林¶
　　文徳翼¶
　　　池口阻風¶
伸脚篷牕西日移打頭蘆渚北風吹沿城路僻多蚊蚋¶
到夏江深少蛤蜊山色杳冥歸謝眺笛聲惆悵憶桓伊¶
頺年自笑滄洲客破浪那能萬里期¶
<pb:KR4h0143_WYG_286-14a>¶
　　劉侗¶
　　　久遊復至鄂得家信將别黄宗之¶
出門未暑秋仍滯十度曽登送别舟久客畏聞家有信¶
逢人俱道邑無收衣粻不恥因良友僮僕多言怨漫遊¶
夜夜酒同鄉夢醒舎邊雞與渚邊鷗¶
　　萬㤗¶
　　　客中初度¶
朝來虎阜攬春暉矯首林泉興不違故國青山殊自好¶
<pb:KR4h0143_WYG_286-14b>¶
王孫芳草幾時歸遥將兒女庭前淚灑入江湖客子衣¶
舉目傷心歌舞地多情楊栁故依依¶
　　堵𦙍錫¶
　　　舟次懷人¶
西風客路自禁支迂目林蒼覔所思喜不醉人村市酒¶
苦難成句意中詩山閒似古時窺牖鳥伴如求共恱枝¶
永坐論心誰得許伊人秋水溯清漪¶
　　　婺署秋懷¶
<pb:KR4h0143_WYG_286-15a>¶
雨牕無事草侵除清晝簾垂歩較疎千里凉生今夜月¶
四更夢得故人書踏歌自詫狂非昔丸藥何曽病减初¶
旅况入秋真坎懍放衙愁聽鼓潭如¶
　　宫繼蘭¶
　　　南枝雜詠(錄一首/)¶
抗疏年年擬掛冠崦嵫日晚寸心寒白雲遙指來千里¶
南雁歸飛過幾灘腸熱不知時局冷情窮猶賴主恩寛¶
前途説近揚州路夢裏先承膝下歡¶
<pb:KR4h0143_WYG_286-15b>¶
　　　王鞠劬秉憲西川殿甫詩以勸駕歩韻¶
别墅寧能卧謝安時艱特借惠文冠廷牙自識君恩重¶
叱馭何妨驛路寛烽燧無煙餘繡斧陽春有脚佇雕鞍¶
劍關錦水經行處難蜀書成取次看¶
　　倪長圩¶
　　　秋日過張子讀易居喜遇顧徐二子¶
一櫂迎秋傍晚凉疎牕燈火舊書堂窮愁久識張平子¶
著述重逢顧野王江上蒹葭方浥露洲前鴻雁正經霜¶
<pb:KR4h0143_WYG_286-16a>¶
南州孺子聞名久知有鴻文石室蔵¶
　　蔡道憲¶
　　　尹尊子讀書衡嶽特為我來詩以答之¶
嶽雲未隔幾重山君渡湘江費往還識面何須心便苦¶
多情自悔夢難刪千家雨後花猶濕一片霜中石已頑¶
為我躊躇峯頂望薜蘿有路總應攀¶
　　陳子龍¶
　　　同祁世培侍御泛鏡湖¶
<pb:KR4h0143_WYG_286-16b>¶
越溪千折繞山流黛色横分曉蕩舟五月隂晴天漠漠¶
一川風露草悠悠鳴榔空翠煙中市捲幔輕紅水上樓¶
十二雲鬟飛不定獨留月鏡照人愁¶
　　　錢塘東望有感¶
清溪東下大江廽立馬層崖極望哀曉日四明霞氣重¶
春潮三浙浪雲開禹陵風雨思王㑹越國山川出覇才¶
依舊謝公攜屐處紅泉碧樹待人來¶
　　　晚秋雜興三首¶
<pb:KR4h0143_WYG_286-17a>¶
江關海嶠接天流玉露商飇萬里愁九月星河人出塞¶
一城砧杵客登樓荒原返照黄雲暮絶壁廽風錦樹秋¶
極望蒼蒼寒色逺數聲清角滿神州¶
太行東出擁神京古塞秋風右北平笙鶴已辭滄海使¶
貂蟬初撤羽林兵清霜玉沼芙蓉苑旭日金鋪翡翠城¶
魚鑰時傳宣召急侍臣通籍在承明¶
玉泉西去翠微宫碧瓦丹樓極望中連騎每從三市出¶
題名時在五陵東金莖夜飲仙人露銀漢秋髙少女風¶
<pb:KR4h0143_WYG_286-17b>¶
廻首欲陳閶闔迥昇平今已屬羣公¶
　　　晚渡錢塘¶
呉山越岫隔中流簫皷平明青翰舟萬里晴江開曉郭¶
千帆春草送芳洲桃花欲落潮先至鶯語初聞露未收¶
何事西陵常問渡不堪獨上望京樓¶
　　　送呉巒穉司李桂林¶
翡翠巢邉匹馬過千盤桂嶺鬱嵯峩南浮灕水啼猨滿¶
北望君山落雁多蠻府官閒能作賦漢廷恩近憶鳴珂¶
<pb:KR4h0143_WYG_286-18a>¶
愁心獨繫張平子欲寄琅玕奈逺何¶
　　　馮留仙廵撫天津鄴仙拜少司馬一時命下賦¶
　　　寄¶
左樞司馬擅良籌憲府中丞擁上游兵柄一門推世將¶
軍容兩地接皇州三邉烽燧甘泉夜萬國梯航碣石秋¶
昔日二馮歌魯衛看君兄弟並封侯¶
　　夏允彛¶
　　　干山澗中¶
<pb:KR4h0143_WYG_286-18b>¶
暗緑資山畫不明水痕初没荻無聲雲能覆岸鷗衣暖¶
竹肯移暉鳥夢輕汲女改瓶羞斷綆漁兒踏鯉貫花莖¶
春橋此曲多風樂别有傷心問濯纓¶
　　曽異撰¶
　　　雨經富陽¶
小縣飛樓俯驛亭竹間樹杪恣揚舲溪山病亦開篷看¶
風雨眠猶翦燭聽永夜潮來江上白浮嵐畫入井西青¶
石尤前路無妨阻好住嚴灘問客星¶
<pb:KR4h0143_WYG_286-19a>¶
　　梁朝鐘¶
　　　將出皖留别楊六符沈乃功唐聖俞徐譽星諸¶
　　　先生時子將入襄歸粤¶
船傍垂楊別緒生煙含春樹雁歸聲羣公縞帶遺呉錦¶
幕府青絲唱渭城幾樹烏啼趨夏口何時馬首望西京¶
江南江北如相憶千里髙樓待月明¶
　　方以智¶
　　　贈閩中劉薦叔¶
<pb:KR4h0143_WYG_286-19b>¶
聞君昨嵗出温麻作客荆吳不顧家萬里風塵憑漏影¶
十年慷慨弔懐沙單衫葉落秋將盡小社城廽菊有花¶
邂逅髙談共尊酒東谿凉月浸蒹葭¶
　　　送别劉薦叔¶
逺遊才子著先鞭載筆江湖又十年白眼相逢秋色裏¶
青山環立酒盃前一時快意難題盡千古銷魂是黯然¶
重詠謫仙黄鵠句齊飛挂在落霞邉¶
　　李公往¶
<pb:KR4h0143_WYG_286-20a>¶
　　　春日¶
柴桑歸去興如何老我谿山活計多白酒春寒逢社醉¶
青蓑雨過答漁歌儘容茅屋招新燕更鑿荷池浴乳鵞¶
閒裏韶華元自好願將餘嵗伴煙蘿¶
　　萬曰吉¶
　　　謝客¶
甪里先生小築居蕭然衾枕半牀書閉門覓句江湖外¶
濯足招魂雨雪餘卯酒動思千日醉辰𤓰凖擬一犁鉏¶
<pb:KR4h0143_WYG_286-20b>¶
五陵公子多裘馬同學何人問草廬¶
　　陳瑚¶
　　　新栁¶
東風細剪緑千條惹得輕煙自昨朝曲曲乍描京兆筆¶
纎纎初學小蠻腰陌頭走馬嬌難繫枝上啼鶯怯未調¶
最是送人添别恨不堪攀折上河橋¶
　　朱一是¶
　　　同友人再遊虞山¶
<pb:KR4h0143_WYG_286-21a>¶
輕舟十里泛平沙雲外虞山一半遮隄勢逺廽言偃墓¶
草㾗青入仲雍家野泥初坼未開笋溪雨欲流將盡花¶
乘興不辭今日醉此身誰記在天涯¶
　　錢棻¶
　　　題畫寄敬哉¶
千峯凉處隱孤廬匹練飛來散玉除閱世愁看數莖髮¶
懐人静倚一牀書濕雲江路鷗眠晚落日橋心雁斷初¶
屈指秋光兩度别墨花遙洒自蕭疎¶
<pb:KR4h0143_WYG_286-21b>¶
　　　秋懐¶
叢桂秋深始著花泥人清賞踏晴沙掃來落葉供煨芋¶
補就疎籬學種瓜芳草欲迷髙士屐青山長護野人家¶
衡門自有閒功業不向旗亭問落霞¶
　　魏學濓¶
　　　送方仍詰畫師¶
客愁難遣早思還今日才偷畫筆閒扇底生風揺古木¶
屏間欲雨展春山無聲好句如元白一様中鋒亦栁顔¶
<pb:KR4h0143_WYG_286-22a>¶
却好入春歸棹逺滿江粉本水灣灣¶
　　　讀韓琮商山店詩戲擬其體得樓下曉泊¶
一夜春風趂客舟篆煙飄處暫淹留帳鉤觸柱人初起¶
奩粉吹香撲未收開箔先攏金約臂插花仍露玉掻頭¶
誰能化作長干水日繞妝䑓四面流¶
　　張若羲¶
　　　杏花初放遇雨¶
瓊宫仙女下雲車縹緲層霄落綘霞寳鼎千年新結子¶
<pb:KR4h0143_WYG_286-22b>¶
赤城二月盛飛花陌頭栁色先春換隄畔溪聲帶雨斜¶
記得皇州曽爛漫不堪重入野人家¶
　　　溪邉桃花¶
開徧紅桃二月天河邉小景更嫣然輞川畫就連漁火¶
洛浦神來隔楚煙拾翠佳人看走馬彈絲游俠望鞦韆¶
凭欄一問東流水花落無言又幾年¶
　　　西湖¶
三月遊人去不留獨攜小艇漾中流掠波翡翠無端過¶
<pb:KR4h0143_WYG_286-23a>¶
出水鴛鴦故意浮已對淡妝遲夜月更廽素影待空秋¶
六橋煙景仍無恙載酒重來散百愁¶
　　　燕子磯¶
七月江頭燕子磯銀濤捲雪浪花飛檣烏夜集珠光合¶
青雀晨來嵐翠微風動帝城雲縹緲月臨天塹影依稀¶
旅人四眺多憑弔白露横空㸃客衣¶
　　　維揚夜泊¶
隋堤栁樹尚依依䑓榭荒丘燕子飛繡幙銀燈廽去馬¶
<pb:KR4h0143_WYG_286-23b>¶
風檣雨檝濕征衣城隅畫角黄雲滿溪上鳴箏白露稀¶
二十四橋孤枕夜蕪城秋色動漁磯¶
　　　再集第一樓¶
岧嶤一望夕陽收逺陌孤帆起暮愁幾處笛聲吹折栁¶
何人臺畔獨悲秋樹梢髙插雲端出鳥背平看天際浮¶
極目河山空佇立越王䑓榭委荒丘¶
　　　望金山¶
疑從蜃氣結為臺天半芙蓉水面開百壑那能探到底¶
<pb:KR4h0143_WYG_286-24a>¶
一峯何處特飛來登臨可得龍蟠勢瞻眺應湏虎變才¶
指顧風帆已千里蛟官鼉皷吼如雷¶
　　　候風¶
篙師估客意飛揚錦纜牙檣思淼茫北溟鯤魚期變化¶
南圗鵬鳥待翶翔江空水氣連天白日落沙光動地黃¶
夜半松濤來萬壑濟川舟楫詎相忘¶
　　　九日雨酌¶
無端風雨又重陽蕭瑟楓林自舉觴阻我青山曽有約¶
<pb:KR4h0143_WYG_286-24b>¶
撩人黄菊幾時芳空庭暗落髙梧影幽砌微聞濕桂香¶
猶喜攜笻雙屐健客來應不厭蒼凉¶
　　温璜¶
　　　寄友¶
靈隱峯前手暫攜千章新緑子規啼眼邉流水春重到¶
别後停雲思幾迷俯聽露珠傳㸃畫驚聞藥裹亟刀圭¶
殷勤簡付遺方法茹澹安縁緩杖藜¶
　　黄淳耀¶
<pb:KR4h0143_WYG_286-25a>¶
　　　次韻酬别張子石¶
百丈牽江一線平勞君客裏念歸程即看去住誰能料¶
可是分離莫漫輕白鳥背飛星子驛朱旗遙颭石頭城¶
船牕日把詩篇坐香草含風處處生¶
　　　張貞白有離世之志作别廬舎詩見示余反其¶
　　　意留之¶
𤓰廬小結在塘坳城市翛然即逺郊谷為愚公寧避辱¶
亭因揚子不辭嘲鳴螿秋盡猶縁砌舞燕春深亦認巢¶
<pb:KR4h0143_WYG_286-25b>¶
莫愛雲松棲絶壁山中依舊要誅茅¶
　　劉曙¶
　　　湖梢曉汎¶
湖氣初開澹澹中掛帆回首認垂虹盤餐飽領諸山色¶
夢醒平分昨夜風細浪未經魚罟亂輕霜微辨橘林紅¶
無端浩蕩生悲慨獨往情難與衆同¶
　　　新正十六日過郭君昌園亭探梅留題¶
疏泉列樹繞春隄萬白參差一望齊果下馬行欺鶴氅¶
<pb:KR4h0143_WYG_286-26a>¶
池邉人醉擁香泥午風寂寂光先亂春霧𠖇𠖇思欲迷¶
聞説鴟夷曽借宿鶯花錯認苧蘿西¶
　　茅元儀¶
　　　春夜同屠泠𤣥于該博堂前坐月¶
杯停花睡正三更寂寂間除澹慮生月洗纎雲天似潤¶
風揺狂絮栁如醒乍尋詩味抽春筍難冷交情炙凍笙¶
留得一詩存勝日侵晨又去伴啼鶯¶
　　葛一龍¶
<pb:KR4h0143_WYG_286-26b>¶
　　　煙雨樓¶
煙雨樓頭春乍晴鴛鴦湖上鳥嚶嚶中浮片席空三面¶
斜抱千家截半城漁網曬來風栁變酒船搖出浪花生¶
夕陽慣照凭闌妓一抹逺山紅袖明¶
　　馮鼎爵¶
　　　知非¶
端居曽不羨遭逢五十年來事事䝉半偈常持朝與暮¶
一尊不慮雨兼風尚偕妻子蝸粘壁每赴山林鳥脫籠¶
<pb:KR4h0143_WYG_286-27a>¶
莫閗兒童花草隊䰅眉白早誤稱翁¶
　　　泖居自題¶
半生已過更謀居水北山南漫結廬一泒濃陰迎杖履¶
数彎濕碧飽𤓰蔬避人不復新求友無事重繙舊註書¶
并撤東籬招爽氣飄零素業本空虛¶
　　董養河¶
　　　山居和陳元凱韻¶
日日千峯雲覆垣蘭畦菊町地偏繁洗盂不厭山僧淨¶
<pb:KR4h0143_WYG_286-27b>¶
爭席時聞野老喧澗底撈蝦喂鶴子花間聚蟻飼雞孫¶
賣將殘卷完租稅清夢無驚吏到門¶
　　呉德操¶
　　　秋興¶
莆田七月海風秋誰到江東寫我憂露冷芙蓉王儉幕¶
書藏夾漈鄭樵樓卜居未有安危信行路方知出入愁¶
笑指雙星河漢濶明朝未必渡牽牛¶
　　王時敏¶
<pb:KR4h0143_WYG_286-28a>¶
　　　西田感興¶
自愧生平百不能桑榆息影倚枯藤微茫暝樹孤村杵¶
明滅漁舟逺溆燈往事淒涼難再說新愁雜沓最無憑¶
況今禾黍淹遥雨白日秋來見未曽¶
　　朱茂曙¶
　　　秦淮河春游即事¶
橋下溪流燕尾分灣頭新水慣湔裙六朝芳草年年緑¶
雙調鳴筝戸戸聞春雨杏花虞學士酒旗山郭杜司勲¶
<pb:KR4h0143_WYG_286-28b>¶
兒童也愛晴明好紙剪春鳶各一羣¶
　　馮鼎位¶
　　　月下聞笛¶
露下芙蓉夜氣清愁聞短笛弄新聲誰傳千載柯亭管¶
調出三秋故國情風外餘音還㫁續曲中離緒轉分明¶
來時折栁曽相贈吹得今宵夢又生¶
　　　懷社中諸子¶
風塵世路悲青眼長嘯悠然有所思故國雲山勞夢想¶
<pb:KR4h0143_WYG_286-29a>¶
天涯兄弟憶參差春風幾度平原酒白雪諸君梁苑詞¶
揺落故人羈旅客南來雙鯉信偏遲¶
　　　舟中和陳卧子作¶
波揺落日衆山青載酒談奇是舊盟蘆荻洲邊迷野色¶
芙蓉江上淡秋情舟疑有道同元禮詩愧中郎和少卿¶
試向天中呼月出驪龍滄海戲珠明¶
　　李士標¶
　　　江行即事¶
<pb:KR4h0143_WYG_286-29b>¶
渚鷗一一泛春聲江面煙消萬里平花月故臨揚子渡¶
布帆無恙潤州城蒼茫曉色迷鴻雁欵乃歌聲怨杜蘅¶
放眼在愁煙水濶亂山天際忽縱横¶
　　徐時勉¶
　　　上元日憶鄧尉光福諸山¶
東風殘蠟早探支改嵗尋春較客遲老興却當全嬾日¶
梅花又過半開時雪消最愛西山路頭白重吟東閣詩¶
拄杖籃輿迷望處年年揺蕩看燈期¶
<pb:KR4h0143_WYG_286-30a>¶
　　馮夢龍¶
　　　冬日湖村即事¶
蒹葭一望路三叉遥認莊窩去路斜舟響小溪過蟹舍¶
屋頺髙岸露牛車輕霜隄栁餘疎葉暖日村桃早放花¶
平野蕭條聊極目逺天寒影散羣鴉¶
　　張紀¶
　　　江村春望¶
春風爛漫遶天涯曳杖江村攬物華身在故鄉仍是客¶
<pb:KR4h0143_WYG_286-30b>¶
心從安䖏即為家貧來生計號寒鳥病後居諸赴壑虵¶
更得幾年還健在青門常種邵平𤓰¶
　　徐同貞¶
　　　寒食郊行¶
二月春寒未減衣嫩晴天氣日熹微桃花落盡水初漲¶
燕子來時筍正肥林外酒人浮白去莎邊遊女踏青歸¶
却嫌輸與東京路尚欠郊原綵索飛¶
　　丘上儀¶
<pb:KR4h0143_WYG_286-31a>¶
　　　千齡社集詩¶
孤村冐雨墊綸巾一櫂衝寒破水淪自是素心堪共侣¶
好將末俗使還淳藏身曾學姚平仲招隠誰呼祁孔賔¶
良㑹詎應誇競病舉杯且盡甕頭春¶
　　張鴻磐¶
　　　詠茉莉¶
九里花田走贑航慣先朱夏鬬芬芳貯來深院人人喜¶
開近斜陽夜夜香養徹龍膏専薦寢𦂳盤蠻髻更添粧¶
<pb:KR4h0143_WYG_286-31b>¶
西窗月色凉何事照見明珠墮枕旁¶
　　歸昌世¶
　　　詠落葉¶
除却離憂百事慵重來苔徑舊時蹤江清秋響風催棹¶
鳥去庭空月照笻囬首獨愁千萬樹隔林細數兩三峯¶
茫茫顦顇初冬色颯沓時聞五夜鐘¶
　　馮延年¶
　　　簡張天生¶
<pb:KR4h0143_WYG_286-32a>¶
共誰聴雨夜連牀獨擁殘書快雪堂雲斂鷺巢從樹出¶
風来藕葉倍花香平湖小舫空秋月㫁塔孤峰愛夕陽¶
吾欲糟丘營此老待君同酹水仙王¶
　　袁徵¶
　　　文彦可移居和子垂韻¶
椶鞋桐㡌野人裝家具無須載滿航臺隠客星垂釣處¶
山留君子讀書堂宵同巢鶴聴松雨午就溪僧煮蕨香¶
張北周南鄰可卜結茅終擬僦君旁¶
<pb:KR4h0143_WYG_286-32b>¶
　　郭金臺¶
　　　宿上封寺¶
望盡南天不可捫到來始識上封尊衆山却立如空壘¶
絶頂平蕪一小村人定莫教鐘破寂峯髙直有月侵門¶
禪關無諍聲聞淨帝座平看尺五痕¶
　　　寄馮其立¶
不惜舟車萬里身白頭潦倒轉風塵使君両度論賔主¶
幕府三年厯粤秦嶺表開樽應盡醉巖疆得句幾囘新¶
<pb:KR4h0143_WYG_286-33a>¶
題書滿眼秋風颯嵗晚梅邊憶故人¶
　　姚士粦¶
　　　送郁文茂赴新寧州幕¶
佩刀曾説夢中懸南趂邕州下瀨船秦吉了能傳訟語¶
那投猺肯納官錢荔房供摘紅漙露榕樹排衙緑染天¶
蠻幕有時趨大府娵隅應和郝生篇¶
　　沈章¶
　　　靈谷寺看梅¶
<pb:KR4h0143_WYG_286-33b>¶
下馬看碑度孝陵山椒十里樹層層半開香氣清於水¶
一路人家靜似僧春動粉鬚都化蝶夜寒花片欲成氷¶
思憑一枕羅浮夢月白煙黄睡未能¶
　　徐仲選¶
　　　水村¶
照檻晴光眼欲迷瘦籐斜影度橋西沙頭白鴨黄鵝睡¶
籬畔𤓰棚豆架低屋似魚船疎荻繞亭如僧笠稚松齊¶
此鄉風景真堪戀只合欈缾坐菜畦¶
<pb:KR4h0143_WYG_286-34a>¶
　　朱隗¶
　　　天長苦雨¶
縱横野水斷人行荒緑推忩一望平傍舍秧齊聞擊鼓¶
(北方敲/鼔揷秧)隔籬花短見移檠天涯弟妹連宵夢澤國風煙¶
幾日晴酒醒空堂凉不寐怒雷驅雨入湖聲¶
　　孫淳¶
　　　玉峯塔下别天如¶
經過便聴塔鈴聲誰觧消魂此日情客為譚深催别暮¶
<pb:KR4h0143_WYG_286-34b>¶
船隨潮便報帆輕偶因懷友重憑檻悔不看山再入城¶
二十餘年芳草寺隔查相望水盈盈¶
　　劉城¶
　　　九華雜詩¶
祗園髙處不勝寒四望悲風獨立難我以輕衫當晝解¶
僧言殘雪昨宵乾木皮覆屋冬偏好竹葉編籬卧亦安¶
忽覩金光爍初地滇南一塔日中看¶
　　顧玘徵¶
<pb:KR4h0143_WYG_286-35a>¶
　　　感舊¶
烏衣門巷舊㳺非王謝堂前燕子稀有客有客莫遑處¶
式微式微胡不歸乾坤萬里愁雲合風雨三秋落葉飛¶
極目天涯誰與語釣篷思老一魚磯¶
　　唐獻可¶
　　　次白門江上¶
十日無端學泛家隨緣詩酒坐星槎汀頭煙舞盤青鳥¶
江底光翻墜彩霞浪激寒潮初破夢月移子夜淺銜沙¶
<pb:KR4h0143_WYG_286-35b>¶
長年快説東風急吹落蘆洲幾里花¶
　　潘一桂¶
　　　冬日¶
寂寞江干深寄跡一巢無計拙於鳩履如東郭笑何病¶
賦似長卿貧不憂白景驅愁催短髪歸鴻銜夢下寒流¶
何時小築菟裘地著在蒼山碧水頭¶
　　邵昇逺¶
　　　田家樂為陳孟言賦¶
<pb:KR4h0143_WYG_286-36a>¶
香稻收花穗已齊幽棲渾似瀼東西萬竿修竹千叢菊¶
十角黄牛五母雞婦起炊糜朝出饁客來留榻夜分題¶
橙黄蟹子新醅熟日日何妨醉似泥¶
　　徐爾鉉¶
　　　訪法相西上人有作見示次韻酬贈¶
卜築孤凭絶壁間静中詩思幾曾刪臺前歸鳥如相識¶
窗外浮雲即等閒一徑野花常到眼十年清夢不離山¶
我來共對飛泉下日落松鳴去復還¶
<pb:KR4h0143_WYG_286-36b>¶
　　　陸瞿彌俞彦直張藍田馮素生醉月竹西軒懐¶
　　　唐尹季張子念¶
閒中宴笑可相求水上亭虚恰勝舟入座月爭先後得¶
侵杯花競淺深浮從來酒國難為夜莫把歡場易送秋¶
醉倒胡牀人莫笑霜天幾作異鄉愁¶
　　　湖心寺¶
春望葑田綺繡成紅舷淺蕩縠紋輕一聲磬響隨雲逺¶
數曲橋蘭貼水平栁映圓波魚極樂塔連殘照寺空明¶
<pb:KR4h0143_WYG_286-37a>¶
天然獨擁諸峯立酌茗寒潭韻更清¶
　　吳栻¶
　　　無題和斗生二首¶
海外雲生碧浪隂赬鱗蒼雁縂浮沈寥寥天漢雙星小¶
寂寂梨花一院深貞玉有光還易見明珠無定杳難尋¶
輕鸞欲繡愁無力除是靈芸七孔鍼¶
巫山逺在暮雲中愁隔春燈一㸃紅莫道金刀難剪水¶
須知紈扇也驚風化為蝴蝶飛纔並除是鴛鴦睡不同¶
<pb:KR4h0143_WYG_286-37b>¶
最是㳺絲無賴甚又牽春去過牆東¶
　　朱樵¶
　　　新栁同陳確菴賦¶
日暖江干二月天風柔新栁色姢姢漫愁力怯難勝雨¶
已覺情多解惹煙池上只今方釋恨陌頭何處不堪憐¶
往來便恐輕攀折寄語離人客路邊¶
　　　秋栁¶
東城南陌思無窮煙淡鶯殘事不同漢苑風情寒薜荔¶
<pb:KR4h0143_WYG_286-38a>¶
㶚橋顔色老梧桐蕭疎野店殘陽裏寂寞池塘細雨中¶
何限相思誰共語可憐迢逓待春風¶
　　曾元良¶
　　　秋栁¶
俄驚揺落渭城邊悵望遥隄絶可憐病葉幾能禁驟雨¶
柔條猶自鎖寒煙從教歌院頻翻譜忍見郵亭更折鞭¶
淒斷新霜板橋曲衰荷相伴曉風天¶
　　吳騏¶
<pb:KR4h0143_WYG_286-38b>¶
　　　三月三日集六益齋得微字¶
永和癸丑蘭亭後江左風華歎式微草澤行吟心不展¶
英雄沈醉計終非坐看日昃人空老不覺春深花自飛¶
紅炬將殘共分手非關别恨獨沾衣¶
　　　鹿門草堂宴集分詠漢髙¶
武媪壚頭酒未䦨醉中斜戴竹皮冠秦皇東望驚雲氣¶
神母西來哭夜寒萬里㝠鴻懐綺季一時烹狗負彭韓¶
未央上夀真無賴活得杯羮且盡歡¶
<pb:KR4h0143_WYG_286-39a>¶
　　　得王玠石書言及荳苗為蟲所食¶
美人離别動經年燈下欣看尺素傳落落晨星傷聚散¶
盈盈天漢阻纒綿鳳凰久失丹山樹螟螣休侵彭澤田¶
念我飢驅長作客窮愁相對一澘然¶
　　　倣義山體¶
碧瑣花光繞鏡臺畫梁雙燕正飛迴東方千騎踟蹰立¶
雲際髙樓縹緲開大路攬袪私未敢春風吹夢或容來¶
自憐夙有專城壻辜負君家作賦才¶
<pb:KR4h0143_WYG_286-39b>¶
綺閣微吹淡淡風海棠猶在錦帳中枕前文蛤千年影¶
堦下珊瑚八尺紅小袖李文春思薄息肌沈水夜香通¶
六更更報蓮花漏莫道朱欄日色融¶
碧海波平月滿輪笙歌千騎踏香塵十重錦帳時時夜¶
五色鮫綃樹樹春嘉果合歡馳騎急長蛾宫様曉粧新¶
芙蓉一萬開南苑誰是當年第一人¶
　　　來青樓看海棠¶
積雨兼旬春事遲朝來晴日散游絲扁舟西去水平岸¶
<pb:KR4h0143_WYG_286-40a>¶
喬木參天花滿枝國色驚心看不足舊遊如夢立移時¶
憑欄日暮無歸意月下重傾金屈巵¶
清曉繁花更動人日光初著露華新嵰山紅雪飛初定¶
泉客鮫綃染未勻短髮暗傷春色暮窮交老覺酒杯親¶
歡娯莫放今朝暇回首東甌有戰塵¶
　　　贈林安國¶
蚤歳遨遊洛水濵那知天地忽風塵玉顔暫作平原客¶
皂帽終非魏氏臣家散萬金無徳色書成千巻有傳人¶
<pb:KR4h0143_WYG_286-40b>¶
呉剛向在清虚閣期爾同登七寳輪¶
　　　次韻酬丁勗菴¶
草舎叢篁不見天素琴挂壁本無絃餘生久已依長鍤¶
國士虚勞贈綵牋濁酒但須娯旦暮浮名何用問千年¶
有涯莫與無涯競最愛南華第二篇¶
　　喻應益¶
　　　滕王閣¶
飛閣千年勝跡留層巒逺水檻中收萋萋岸緑王孫草¶
<pb:KR4h0143_WYG_286-41a>¶
湛湛江平帝子州煙樹尚含羅綺怨風濤不散管弦愁¶
飄零莫縦登髙目門掩斜陽獨下樓¶
　　陳鴻¶
　　　留别敬師¶
浪遊行槖倍蕭然但有山僧送上船月白不堪蓮社别¶
日髙難戀竹房眠曉糧載少癯同鶴秋思悲多亂似蟬¶
後夜憶師空夢寐淮城東畔寺門前¶
　　王鏳¶
<pb:KR4h0143_WYG_286-41b>¶
　　　九江道中¶
離鄉已逺㫁鄉愁風物無邊飫浪遊異壁煙霞常共色¶
一灣鷗鷺各分洲青山雜樹陶潜縣明月孤城庾亮樓¶
身寄片帆如過鳥舟人指㸃屢回頭¶
　　鍾曉¶
　　　春愁¶
虚館春愁鬢欲彫更縁多病暗無憀筍思出土猶藏甲¶
栁學迎風漸折腰盡說黄金長不壞那知碧血最難消¶
<pb:KR4h0143_WYG_286-42a>¶
　何須西上蘇臺望一笛殘陽舊六朝¶
　　　喬長史¶
　　　　詠醉楊妃菊¶
　嬝娜嬌姿不耐霜芳根移得在朝陽帶將春色三分豔¶
　散作秋隂滿院香傾日尚疑聞羯鼓臨風猶似舞霓裳¶
　秖愁野鹿偷銜去寂寞梨園空㫁腸¶
　¶
　¶
<pb:KR4h0143_WYG_286-42b>¶
　¶
　¶
　¶
　¶
　¶
　¶
　¶
御選明詩卷八十九¶
