# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.392790
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百十七
<pb:KR4h0143_WYG_286-1a>¶
　欽定四庫全書¶
御選明詩巻一百十七¶
　　六言詩一¶
　　　劉基¶
　　　　題山水小𦘕二首¶
　鄂渚輕舟未發瀟湘倦客多愁可恨一江春水無情日¶
　夜東流¶
　碧草桃源路斷紫芝商嶺雲深高樹月明啼鴂一聲一¶
<pb:KR4h0143_WYG_286-1b>¶
　度傷心¶
　　　　題畫竹¶
　葉間重露猶滴林表寒煙未開想今沅湘江上月明環¶
　珮歸來¶
　　　袁凱¶
　　　　淮安道中¶
　山陽城中細雨廣陵堤上飛花估客時時吹笛行人處¶
　處思家¶
<pb:KR4h0143_WYG_286-2a>¶
　　郊居三首¶
西舍槽頭溜溜南園鳥㺯闗闗數觥香醪獨酌一樹梨¶
花半殘¶
日轉花隂𠊓户雨餘山色沿堤一雙蝴蝶對舞㡬箇鶯¶
兒亂啼¶
荒園處處閒歩小閣時時燕居阮籍惟思飲酒嵇康最¶
嬾讀書¶
　　　閒歩¶
<pb:KR4h0143_WYG_286-2b>¶
春園偶爾獨往晚徑蕭然自還芳草煙中冉冉落花風¶
外斑斑¶
半雨半晴天氣半開半落山花半醉半醒逰客半村半¶
郭人家¶
　　高啟¶
　　　甫里即事四首¶
長橋短橋楊栁前浦後浦荷花人看旗出酒市鷗送船¶
歸釣家風波欲起不起煙日將斜未斜絶勝苕中剡曲¶
<pb:KR4h0143_WYG_286-3a>¶
金韲玉鱠堪誇¶
唼唼緑頭鴨鬭翻翻紅尾魚跳沙寛水狹江穩栁短莎¶
長路遥人爭渡處斜日月欲圎時大潮我比天隨似否¶
扁舟醉臥吹簫¶
江上漁郎晚祭津頭估客朝過鐘邊山近水近篷底風¶
多雨多飢蟹銜沙落斷黠禽映竹窺羅丫頭兩槳休去¶
為唱呉儂棹歌¶
横網不遮過客渡船時載歸僧炊菰飯勝炊稻采蓮歌¶
<pb:KR4h0143_WYG_286-3b>¶
和采菱煙外晚村㺯笛沙邉夜店停燈短蓑醉拍銅斗¶
我亦年來稍能¶
　　　江村樂四首¶
荷浦張弓射鴨栁塘持燭叉魚天隨子宅同里陶朱公¶
祠近居¶
一犬行隨餉榼羣蛾飛繞繰車江邊女去摘芡城裏人¶
來賣茶¶
罾掛漁郎舍外船維酒媪橋邊煙波五湖朝渡風雨孤¶
<pb:KR4h0143_WYG_286-4a>¶
村晝眠¶
日斜深塢牛臥潮落平沙蟹行秋社未開緑醖夜炊初¶
碓紅秔¶
　　　楊氏山莊¶
斜陽流水㡬里啼鳥空林一家客去詩題柿葉僧來供¶
煑藤花¶
　　　陶祕書廣陵送别圗¶
暮雨潮生𤓰歩春山樹繞蕪城惆悵離舟欲發江南煙¶
<pb:KR4h0143_WYG_286-4b>¶
寺鐘聲¶
　　楊基¶
　　　即景四首¶
長眉短眉栁葉深色淺色桃花小橋小店沽酒新火新¶
煙煑茶¶
今年去年酒債三月兩月春愁看山看水出郭聽雨聽¶
風倚樓¶
東家西家燕飛明日後日春歸多愁多病送客無酒無¶
<pb:KR4h0143_WYG_286-5a>¶
錢典衣¶
桃花杏花紅白蒲葉芷葉參差飛高飛下蝴蝶行去行¶
來鷺鷥¶
　　　小景¶
白雲浩浩秋色碧澗泠泠雨聲坐得松隂過石先生酒¶
醒詩成¶
雨雨風風路迷㫁橋流水平堤出門苔徑泥滑唤取扁¶
舟過溪¶
<pb:KR4h0143_WYG_286-5b>¶
　　　赤山閑居¶
抱膝長吟梁父折𦝫寧愧鄉兒酒呼白墮朝飲米雜雕¶
胡晚炊¶
　　　濯清亭¶
半江落日高樹兩岸清風短莎莫怪滄浪水濁邇來濯¶
足人多¶
　　　畫三首¶
芙蓉江上秋色楊栁隄邊月明莫敎西軒種竹客中無¶
<pb:KR4h0143_WYG_286-6a>¶
奈秋聲¶
五株樹下待月三板橋頭賦詩童子不知人意櫂歌却¶
怪歸遲¶
一箇茅亭晚渡數聲啼鳥秋林愛他湖上山色立盡溪¶
頭樹隂¶
　　徐賁¶
　　　記夢¶
夢裏緑隂幽草畫中春水人家昨夜紗窓細雨銀燈獨¶
<pb:KR4h0143_WYG_286-6b>¶
照梨花¶
　　　送别沈徳䖍¶
江聲千里萬里客路長亭短亭後夜相思何處蘆花明¶
月沙汀¶
　　藍仁¶
　　　題青山白雲圖¶
茅屋何人共住石林似我曽遊白雲只在半嶺青山誰¶
到上頭¶
<pb:KR4h0143_WYG_286-7a>¶
　　葉子竒¶
　　　岳陽晚興¶
洞庭萬頃秋月君山一㸃晚煙安得幅巾無事酒船吹¶
笛江天¶
暮雨漁村春暝曉霜楓葉秋酣人世花開花落山光湖¶
北湖南¶
　　管訥¶
　　　墨蘭¶
<pb:KR4h0143_WYG_286-7b>¶
椘畹光風曉泛湘皋泫露秋零我欲紉之為佩幽懐挹¶
此芳馨¶
　　　題墨梅送友人¶
黄鶴樓中玉笛看花吹徹春聲一别故人何處江南月¶
落參横¶
　　韓奕¶
　　　雜興¶
一巷西風落葉半窓斜日殘書年老怕逢人事天寒不¶
<pb:KR4h0143_WYG_286-8a>¶
出吾廬¶
　　王履¶
　　　初上山時過上方峯逢樵子余問青柯平尚懸¶
　　　㡬里唯放歌去不吾對及吾下山至石闗而數¶
　　　樵過樵問余來處曾見伐木者否余亦笑而不¶
　　　荅戲賦六言詩高唱而下¶
昨問青柯逺近長歌一是無聞欲驗朋從何處請君自¶
上重雲¶
<pb:KR4h0143_WYG_286-8b>¶
　　方孝孺¶
　　　題畫¶
茅屋東嶼西嶼白雲前山後山為報溪頭流水落花休¶
出人間¶
　　　牧牛圗¶
谷口驚湍雨歇栁隂芳草春還試問太平樂事夕陽牛¶
背青山¶
　　楊士竒¶
<pb:KR4h0143_WYG_286-9a>¶
　　　題鄂渚贈别圗送人歸廬陵¶
鸚鵡江中紅樹鳯凰城裏青山借問來遊㡬日秋水蘭¶
舟獨還¶
客遊黄鶴磯畔家住金魚浦前心似波間明月隨君先¶
過螺川¶
　　胡儼¶
　　　三臺詞¶
一陣霜風乍起半窓月影初斜寳匣燒殘香篆銀缸落¶
<pb:KR4h0143_WYG_286-9b>¶
盡燈花¶
坐穩錦茵重疉醉來烏㡌欹斜誰遣青娥闘月自憐銀¶
海生花¶
樓上角聲嗚咽天邊斗柄横斜酒醒風驚簾幕漏殘月¶
在梅花¶
　　王恭¶
　　　題水墨小景¶
白鷗門外孤艇黄葉山中一瓢惆悵山中舊侣相思不¶
<pb:KR4h0143_WYG_286-10a>¶
到漁樵¶
　　陳繼¶
　　　逺歸圗¶
杜宇一聲春盡楊花千里人歸半捲東風羅幕任敎䨇¶
燕飛飛¶
　　　題畫¶
鳥散江村社鼓花揺酒市風帘曾記踏青歸去香羅著¶
雨廉纎¶
<pb:KR4h0143_WYG_286-10b>¶
　　郭武¶
　　　江上即事¶
潮廻沙岸漸闊雲净山峯更高扶杖僧歸古寺抱琴客¶
度危橋¶
緑水橋邊酒店白鷗沙上漁家山前山後春雨江北江¶
南落花¶
　　魏驥¶
　　　八月十七日過樂丘道中書所見¶
<pb:KR4h0143_WYG_286-11a>¶
碧樹山頭僧舍黄茅林下農家滿坂香秔已實沿籬疎¶
菊將花¶
　　薛瑄¶
　　　龍江曉望¶
兩岸青山隱隱一江白浪茫茫煙樹高低城郭風帆逺¶
近舟航¶
　　萬節¶
　　　漁村夕照¶
<pb:KR4h0143_WYG_286-11b>¶
獨槳村西漁艇重門樹底人家夕照平蕪逺近小橋流¶
水横斜¶
　　張楷¶
　　　田園樂四首¶
緑楊樹頭山近碧草門前徑斜閉門不干俗慮杖藜時¶
到鄰家¶
孤棹斜陽水村一犂暮雨平原藤花靡靡落地桑葉隂¶
隂閉門¶
<pb:KR4h0143_WYG_286-12a>¶
清明處處飛雨寒食家家禁煙滿地桑隂獨歩半窓花¶
影髙眠¶
遶砌一灣流水當門數箇長松煙中漁艇朝出雨裏人¶
家夜舂¶
　　李仲訓¶
　　　西皋詞¶
酒熟黄雞肥後月圎丹桂香時誰道先生無事半醒半¶
醉題詩¶
<pb:KR4h0143_WYG_286-12b>¶
　　徐有貞¶
　　　題畫二首¶
山下雲連山上溪西水接溪東舟渡白鷗飛處人行緑¶
樹隂中¶
山路只通樵客江村半是漁家秋水磯邊落鴈夕陽影¶
裏飛鴉¶
　　陳憲章¶
　　　夜書安南店壁¶
<pb:KR4h0143_WYG_286-13a>¶
千里紅塵倦客㡬年白髪衰翁野店孤燈夜雨寒房四¶
壁秋蟲¶
　　　次韻景雲蒼梧往復¶
朝辭白土低岸晚泊和尚高岡樵唱雲邊細路漁家石¶
角輕航¶
雲木幽疑絶境江流東見通津蒼梧逺尋仙侣端溪頗¶
恨情人¶
天地安排蓑笠江湖放浪漁船或者天隨是我斜風細雨¶
<pb:KR4h0143_WYG_286-13b>¶
前川¶
　　　周鎬送白菊乞詩¶
陶令黄金遶舍君家白玊滿園千古清風廬阜幾叢細¶
雨江門¶
微醉不須酩酊半開莫待離披安得季芳與語相思欲¶
寄一枝¶
白菊偏宜素髮青山只對蒼顔嚥罷秋香滿腹風吹不¶
到長安¶
<pb:KR4h0143_WYG_286-14a>¶
　　　漫興¶
風灑數莖白雪月臨一丈青笻餘事歸詩巻裏殘年放¶
酒杯中¶
景斜瓦椀方食日晏柴門未開五栁前身處士一瓢今¶
日顔回¶
晨光沼上魚戲夕陽村邊鳥來東鄰小兒識我一日上¶
樹千回¶
　　周鼎¶
<pb:KR4h0143_WYG_286-14b>¶
　　　雜興¶
月出山疑欲雪夜涼天易成秋老去還能覓句興來何¶
必登樓¶
　　童軒¶
　　　過濟寧二首¶
黄鳥春風紫陌白魚新水青蘋借問闗東風景何如江¶
左詩情¶
栁雪驚風白颭桃霞逐浪紅流明日扁舟何處計程應¶
<pb:KR4h0143_WYG_286-15a>¶
到徐州¶
　　丘濬¶
　　　秋思¶
水落淺灘石出霜冷踈林葉丹天外數聲過鴈人在高¶
樓倚闌¶
　　　江行¶
翠竹白沙村逕落霞飛鶩江天倚杖夕陽影裏閒看江¶
上歸船¶
<pb:KR4h0143_WYG_286-15b>¶
　　劉溥¶
　　　江上别¶
相逢蘭渚潮長相送烟江日斜只說儂家好認門前一¶
樹梨花¶
　　　相思曲¶
相别誰知許乆相思不道能深一夜五更妾夣千山萬¶
水郎心¶
　　　竹枝詞二首¶
<pb:KR4h0143_WYG_286-16a>¶
江心濈濈秋影煙外亭亭緑㾗帝子祠前别思鷓鴣聲¶
裏黄昏¶
㣲風細雨初至碧水遥天未分借問黄陵逺近江心一¶
片春雲¶
　　湯𦙍勣¶
　　　題畵¶
雲外孤村隱隱風前落葉飄飄踈林逺映山寺獨木横¶
支野橋¶
<pb:KR4h0143_WYG_286-16b>¶
　　晏鐸¶
　　　九峯山行二首¶
三徑重開書屋九峯舊隐人家欲辨武陵春色溪流泛¶
出桃花¶
曲徑沿流上下蒼苔白石磷磷落日惟聞啼鳥空山更¶
少行人¶
　　李東陽¶
　　　嘉杭道中四首¶
<pb:KR4h0143_WYG_286-17a>¶
逺樹依稀極浦清溪宛轉長橋紅裙女子朝汲白髮村¶
翁暮樵¶
煙籠近浦沙白雨急長溪水渾一夜江頭潮滿釣船撑¶
到柴門¶
緑樹孤村水旁茅屋在水中央岐路寧知車馬生涯半¶
是舟航¶
秋風燕子人家細雨漁翁釣槎日暮長安何處萋萋芳¶
草天涯¶
<pb:KR4h0143_WYG_286-17b>¶
　　呉與弼¶
　　　和田園樂¶
冰泮雪消舜日含哺鼓腹堯天南畆萬蓑春雨東皋千¶
井朝煙¶
　　黎擴¶
　　　漁樵耕牧四首¶
魚水心情淡淡鷗波身世悠悠清風楊栁一曲明月蘆¶
花滿洲¶
<pb:KR4h0143_WYG_286-18a>¶
窈窈徑穿林下丁丁斧徹雲間耳慣猿驚鶴怨跡窮紅¶
樹青山¶
南村北村雨足十畆五畆秧齊帶月肩犂未出催人布¶
穀先啼¶
芳草茸茸煖碧烏犍濕濕春肥滿蓑煙雨朝出一笛斜¶
陽暮歸¶
　　程敏政¶
　　　過南店¶
<pb:KR4h0143_WYG_286-18b>¶
隂靄如滋穉麥野風始振枯桑午市方趍南店早行已¶
届東昌¶
　　　池河驛山行二首¶
隔宿風銷野際登時日出林端牛羊自占坡暖鵝鴨不¶
知水寒¶
古寺火燒梵塔空壇水没田塍行人時復駐馬野老適¶
來負薪¶
　　　宿遷早發¶
<pb:KR4h0143_WYG_286-19a>¶
驛店蕭蕭雨落水村喔喔雞鳴推枕偶然夢覺沿河已¶
有人行¶
　　　宿萬山觀¶
詞客初停塵鞅鍊師相約樓居赤日正過林樾好風時¶
到庭除¶
石磴盤迴九折山房小結三間酷暑因風盡掃道心與¶
鶴俱閒¶
一派灘聲東去滿空月色西流但覺夢遊塵外不知身¶
<pb:KR4h0143_WYG_286-19b>¶
宿山頭¶
　　　題畫¶
&KR0469;落暮煙相望板橋春漲初平未放漁舟艇子疑聞塔¶
院鐘聲¶
　　張弼¶
　　　觀泉¶
山巘高低如繡溪流屈曲無聲幽人閉户不出門外小¶
橋自横¶
<pb:KR4h0143_WYG_286-20a>¶
　　　送客¶
日晚鳥啼山樹雨晴馬踏香塵人向紅亭惜别客依芳¶
草傷春¶
　　呉寛¶
　　　分韻送貞伯¶
忽對春風南陌還思夜雨西窓高丘恨不千尺望見離¶
人渡江¶
　　　題畫¶
<pb:KR4h0143_WYG_286-20b>¶
水長鵝肫蕩口花飛鶯脰湖邊呉歌唱徹歸去日暮青¶
山滿船¶
　　儲巏¶
　　　渡河乘月至保定院中¶
月出渡口初夜蟲鳴草際清秋菰米未炊客飯栁條已¶
繫漁舟¶
暮行河隄無伴月照河水有情前日曾來倦客今宵還¶
宿孤城¶
<pb:KR4h0143_WYG_286-21a>¶
嵗乆苔連牆牖風高葉滿階除月下誰吹羌管燈前忽¶
送家書¶
　　鮑楠¶
　　　舟中¶
野渡溶溶春水夕陽㸃㸃寒鴉欵乃數聲何處行人一¶
櫂天涯¶
　　石珤¶
　　　六言¶
<pb:KR4h0143_WYG_286-21b>¶
宻雲欲雨不雨繁杏將開未開日暮小樓凝望江南燕¶
子歸來¶
　　沈周¶
　　　題畫¶
花落水流春去草生雨唤愁來一日垂簾獨坐晚晴方¶
為山開¶
　　史鑑¶
　　　舟中偶成¶
<pb:KR4h0143_WYG_286-22a>¶
清澤莊頭釣艇奉先院裏禪牀緑樹數聲啼鳥青山一¶
抹斜陽¶
抱琴循水路轉曵杖看山日斜短屐躡殘莎草小橋流¶
出桃花¶
　　　即景¶
緑樹原頭淺草青山谷口飛花記得南湖良夜月明曾¶
載琵琶¶
　　雷鯉¶
<pb:KR4h0143_WYG_286-22b>¶
　　　題畫¶
萬壑小巖飛雪小橋斷岸平溪得句獨騎瘦蹇尋僧逺¶
過招提¶
野渡忽横魚艇長堤直到人家閉户悄無人事焚香自¶
誦南華¶
　　顧清¶
　　　六言二首¶
園林日日春風市喧不到牆東犬臥落紅籬下鶯啼新¶
<pb:KR4h0143_WYG_286-23a>¶
緑隂中¶
遊絲將墮復舉好鳥急過遺音緫是少年光景只多往¶
事闗心¶
　　許讃¶
　　　途次即事¶
坐聽鴈號空月臥聞馬齕枯荄經慣征途滋味碧山今¶
管開懐¶
日暮牛羊下隴風寒烏雀投林易水馬嘶回首行人㡬¶
<pb:KR4h0143_WYG_286-23b>¶
欲沾襟¶
　　魯鐸¶
　　　草蟲¶
淑氣濃熏芳草晴絲不礙飛蟲春色都堪描畫無人畫¶
得東風¶
　　　莊居漫興¶
田間事事雖畢村裏家家未閒唯有東湖隐者但從屋¶
後看山¶
<pb:KR4h0143_WYG_286-24a>¶
　　陸深¶
　　　過淮隂¶
故堞初驚雨歇古祠高枕江流一抹霏㣲輕靄片帆歸¶
去清秋¶
　　李夢陽¶
　　　漫興¶
鸚鵡窺籠百遍獼猴上樹千迴紫燕銜泥入室黄麋齧¶
草登臺¶
<pb:KR4h0143_WYG_286-24b>¶
西海崑丘閬苑仙人王子安期春至蟠桃艷豔秋來弱¶
水瀰瀰¶
　　何景明¶
　　　江南思寄曹毅之¶
燈下雨鳴秋舫浦口潮迴暮鐘何處相思不見江南開¶
遍芙蓉¶
月冷荒祠苦竹秋清玊殿蒼苔一望雲帆無際沙明白¶
鳥飛來¶
<pb:KR4h0143_WYG_286-25a>¶
細雨寒城催棹夕陽孤嶼鳴鐘到寺莫題蕉葉渡江為¶
采芙蓉¶
竹浄姢姢帶月山寒窅窅沉暉天邊晚樹獨眺江上春¶
潮客歸¶
　　　盩厔清明日¶
客裏又逢令節城中不見繁華南山漠漠煙逺清渭迢¶
迢日斜¶
獨樹桃花自發高樓燕子誰家可惜年年春色催人白¶
<pb:KR4h0143_WYG_286-25b>¶
髪天涯¶
　　康海¶
　　　普縁觀眺次仲黙¶
地僻栁條初綻春深小桃未花草房凹口雲散蕎麥山¶
頭日斜𠊓壑數椽僧舍隔溪三老人家龍窟千尋俱水¶
蒼波四望無涯¶
　　　觀巖下花栁¶
雲外小洲飛鷺巖隂長沜宜春萬樹桃花夾水滿天楊¶
<pb:KR4h0143_WYG_286-26a>¶
栁迷人¶
水際碧山如畫原頭輕靄霏煙錦繡平連漢苑繁花隐¶
勝秦川¶
　　王廷相¶
　　　野興為謝以中作¶
谷中瀑水流水洞口青雲白雲遮逕飛蘿裊裊隔溪叢¶
桂氤氲¶
雨餘臨磵觀漲雲散開門面山啼鳥落花處處先生那¶
<pb:KR4h0143_WYG_286-26b>¶
得春閒¶
　　　江南春思¶
山色籠煙晚翠江氣盤雲晝隂春前淡沲幽眺天際㣲¶
茫逺心¶
過却清明榖雨開遍梨花杏花眼看今春强半王孫依¶
舊天涯¶
落花闇闇隨水芳草萋萋掩門誰道江南春色能禁風¶
雨黄昬¶
<pb:KR4h0143_WYG_286-27a>¶
泛泛蘭舟擷荇嫋嫋頃筐采茶乍雨乍晴天氣半山半¶
水人家¶
　　孫一元¶
　　　江上¶
日落不聞人語江空喜動鷗羣散髪㺯木蘭楫乘風訪¶
洞庭君¶
　　王崇慶¶
　　　即事一首¶
<pb:KR4h0143_WYG_286-27b>¶
斜日旌歸費老春風茶喫曹家惆悵旅懐何似憑闌莫¶
問楊花¶
　　韓邦竒¶
　　　再過褫亭¶
野戍淒淒畫角山城處處寒砧最是秋風羈客不堪暮¶
雨鄉心¶
　　戴冠¶
　　　城南晚晀¶
<pb:KR4h0143_WYG_286-28a>¶
淡月朦朧樹杪孤雲漂泊天涯悵望王孫不見城頭過¶
盡寒鴉¶
　　胡纉宗¶
　　　和康子吕子同往滸西之作¶
早花晚花叢發黄鳥白鳥羣飛咫尺滸西亭子客來初¶
啟山扉盡日徘徊亭上清風明月依依¶
　　　石山道上¶
路夾河山千里兩年四度徐州岸岸桃花水漲村村竹¶
<pb:KR4h0143_WYG_286-28b>¶
樹雲流¶
　　　代人贈陳少叅¶
細雨斜風習習桃花春水溶溶玊騘嘶入何處秦山迢¶
遞千重¶
　　楊慎¶
　　　送客¶
合尊且醉花間分襟易慘愁顔朝下春風紫陌天涯落¶
日青山羙人明月相望游子浮雲獨還愁見河橋栁色¶
<pb:KR4h0143_WYG_286-29a>¶
勞歌一曲陽闗¶
　　　㑹津門觀江漲望小市人家戲作¶
渺渺波環紫貝蕭蕭風起靑蘋花市寧非海市羙人疑¶
是鮫人眉嫵春山學翠臉疑秋水為神銀漢雙星漫渡¶
石城兩槳無津¶
　　　歸田四詠為憲副卞蘇溪賦¶
　　　　春耕¶
五風十雨樂嵗東臯西崦人家水心魚浮菖葉屋角鳩¶
<pb:KR4h0143_WYG_286-29b>¶
鳴杏花餉隴靑梅煑酒訪鄰緑笋烹茶問津寧知沮溺¶
祠田但祝汙邪¶
　　　　夏牧¶
長夏冷風清甽新晴丹鉛緑疇山高羊羣似蟻水濶牛¶
背如舟半幅生煙冪冪三腔短笛悠悠柴扉歸來早掩¶
斜陽影在簷頭¶
　　　　秋漁¶
日出煙消露晞百丈清江釣磯船似天邊稳坐魚若空¶
<pb:KR4h0143_WYG_286-30a>¶
行無依襖靄歌星獨往婆娑舞月方歸兆熊不夢渭叟¶
狎鷗久忘漢機¶
　　　　冬樵¶
城闕軟紅塵逺林巒空翠嵐深丁丁鳥驚斧重霏霏雪¶
壓檐沉沙明東郭履跡谷響南華足音歸去自換村酒¶
不須解却貂金¶
　　　寒朝早起即事¶
籬頭篳篥競發爐心榾柮通紅煨香蹲䲭已熟流澌凍¶
<pb:KR4h0143_WYG_286-30b>¶
醴方融小窓一梳新月影在梅花樹東¶
　　　長干三臺四首¶
鴈齒紅橋仙舫鴨頭緑水人家邀郎深夜沽酒約伴明¶
朝浣紗桃葉波横風急梅根渚逺煙斜¶
日出秦樓南畔春深宋玉東家簾細眼波易透窗疎眉¶
語難遮莫問河陽消息不是長安狹邪¶
綘樹&KR0655;腰鬪栁碧玊芳年破𤓰波上襪羅回雪風前唾¶
袖生花自有石城艇子不須油壁香車¶
<pb:KR4h0143_WYG_286-31a>¶
二月梢頭荳䓻五更風外楊花殘香尚留翠被餘粉猶¶
沾綘紗樓上暁鐘催起岸邊柔櫓咿啞¶
　　費寀¶
　　　田園樂用王摩詰韻五首(錄二首/)¶
種樹郊原雨足看禾村塢田斜㡬處舟横野渡一聲犬¶
吠山家¶
亭榭舊依園竹炎囂自隔林松百畆平蕪野牧一溪深¶
水村舂¶
<pb:KR4h0143_WYG_286-31b>¶
　　李濂¶
　　　春日田園雜興二首¶
矮屋燕來燕去小園花發花飛鏡裏朱顔漸改山中紫¶
蕨初肥石几時揮草筆土牆夕挂荷衣客至莫停酒盞¶
醉來同臥漁磯¶
白髮春添㡬許碧雲暮合萬重柴門延客看奕竹寺尋¶
僧倚笻天漢橋邊片月禹王臺上疎鐘行處漫留短詠¶
百年聊記吾蹤¶
<pb:KR4h0143_WYG_286-32a>¶
　　薛蕙¶
　　　田園樂七首(録四首/)¶
一徑斜陽高下數家流水東西麥隴青青雉雊柴門𡨜¶
寂鶯啼¶
稚子自操井臼老農共話桑麻采藥常隨樵客乘籃時¶
造僧家¶
荷鍤朝耘𤓰圃披衣夕偃蓬廬罋裏數升緑酒枕中一¶
巻丹書¶
<pb:KR4h0143_WYG_286-32b>¶
蘿蔓半垂罋牖松隂全覆茅軒數聲雞犬深巷一曲煙¶
霞小園¶
　　李黙¶
　　　偏橋行臺書壁次前人韻¶
屈曲清溪繞郭逶迤腓草成蹊杖策淩霜椘徼紉蘭撃¶
汰湘西¶
　　程誥¶
　　　春閨¶
<pb:KR4h0143_WYG_286-33a>¶
畫樓紅燭黄昬思婦啼春淚㾗楊栁輕煙别院梨花細¶
雨重門¶
　　張時徹¶
　　　武陵道中即事¶
歇馬夕陽西下開尊皓月初生正愛庭前樹影忽聞溪¶
上鐘聲¶
白水亂舂沙岸靑蘿半掩柴門度嶺長隨鶴馭尋津誤¶
入桃源¶
<pb:KR4h0143_WYG_286-33b>¶
　　　田家樂¶
日落山頭撃鼔風清竹下吹蕭茅簷酌酒未了月色林¶
間漸高¶
鴈度只在高雲人行不到空谷閒看數㸃紅梅獨坐一¶
林青竹¶
茅舍東方日出鄰家何處朝舂黄鸝唤起春睡猶在芳¶
洲夢中¶
海近長飛霧雨山深自起朝霞遶屋短長松樹延籬紅¶
<pb:KR4h0143_WYG_286-34a>¶
白槿花¶
籬外人行犬吠樹頭日出烏驚壁上高懸耕耒織麻自¶
補魚罾¶
碧草自繞階前青山正當屋角驚開水鳥還來掃却林¶
花更落¶
　　陸垹¶
　　　弋陽道中¶
石子船頭磊磊溪聲枕上潺潺人行上瀬下瀬夢隔千¶
<pb:KR4h0143_WYG_286-34b>¶
山萬山¶
　　石文睿¶
　　　郊行和韻¶
雲散峯晴海角樵聲牧唱山根客唤潮來石渡鳥翻花¶
落蓬門¶
　　林應亮¶
　　　寺中即景¶
珠綴泥翻𤣥燕紺園樹帶殘花長廊鐘度經𡨜短笛風¶
<pb:KR4h0143_WYG_286-35a>¶
　吹鴈斜¶
　清磬朝含香閣孤煙晴弄山廚雙樹廢巢獨鶴半巖隂¶
　殿啼烏¶
　𤓰圃盈朝蔓長荳棚過雨花稀習静何心杜客山風誤¶
　掩柴扉¶
　　　周復俊¶
　　　　仙池¶
　宫樹秋來雲出仙源花落鳥啼禾陌人迷逺近桃川水¶
<pb:KR4h0143_WYG_286-35b>¶
　記東西¶
　　　尹耕¶
　　　　漂母廟¶
　負劔豈無國士行吟何處長安惆悵城隂古廟風吹淮¶
　水瀰漫¶
　¶
　¶
御選明詩巻一百十七¶
