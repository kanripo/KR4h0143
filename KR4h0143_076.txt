# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:45.301315
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷七十四
<pb:KR4h0143_WYG_076-1a>¶
　欽定四庫全書¶
御選宋詩巻七十四¶
　　七言絶句十一¶
　　　錢選¶
　　　　題山水巻¶
　江南北苑出竒才千里溪山筆底囘不管六朝興廢事¶
　一尊且向畫圖開¶
　烟雲出没有無間半在空虚半在山我亦閒中消日月¶
<pb:KR4h0143_WYG_076-1b>¶
　幽林深處聽潺湲¶
　　　　題秋江待渡圖¶
　山色空濛翠欲流長江清澈一天秋茅茨落日寒煙外¶
　久立行人待渡舟¶
　　　　雪霽望弁山圖¶
　子猷安道何為者自是忘機意最真千載寥寥風雪夜¶
　始知乗興更無人¶
　　　何夢桂¶
<pb:KR4h0143_WYG_076-2a>¶
　　　贈雲菴董道人¶
一塢寒雲暝不開茅簷低壓半蒼苔近來雲出不成雨¶
莫遣無心出岫來¶
　　劉應鳳¶
　　　聞文文山北行¶
喚得嵐鄉昨夢囘東風萬里上金臺出闗曾解婆娑否¶
枝北枝南一種梅¶
　　劉鑑¶
<pb:KR4h0143_WYG_076-2b>¶
　　　書燈¶
玉樓夜費獨熒熒祇得眼前歌舞明照破三千年外事¶
書生原不用長檠¶
　　　謁蕭小山二絶¶
一冬晴暖春相似欲叩吟闗未有詩折得梅花裝擔了¶
起程還是雪飛時¶
一水凝寒棹不開幾人於此欲船囘思君却有扁舟興¶
半夜直衝風雪來¶
<pb:KR4h0143_WYG_076-3a>¶
　　邵桂子¶
　　　雜詠¶
兼旬梅雨喜初晴山院青苔滿地生老眼尚能看細字¶
竹隂疎處紙窗明¶
落紅如雨㸃蒼苔小院柴門傍竹開一枕尋春夢初覺¶
栁花風暖燕初來¶
　　孫銳¶
　　　石湖别墅¶
<pb:KR4h0143_WYG_076-3b>¶
山水遙通西渡頭亂雲零落樹還稠先生唱罷村田樂¶
戴月披蓑理釣舟¶
　　　荻塘栁影¶
日出煙消春晝遲栁條無力萬絲垂韶光新染鵞黄色¶
偏愛東風欵欵吹¶
　　　平湖秋月¶
月浸寒泉凝不流棹歌何處泛歸舟白蘋紅蓼西風裏¶
一色湖光萬頃秋¶
<pb:KR4h0143_WYG_076-4a>¶
　　熊鉌¶
　　　江邊客舍¶
輕寒無賴入征裘野水閒雲總是愁極目遠山横靄外¶
數聲鳴櫓過蘋洲¶
　　　詠盆梅¶
一聲羗笛晚風斜再問花期便覺賖茵幌泥沙可隨分¶
莫將春意滯殘花¶
　　陳觀¶
<pb:KR4h0143_WYG_076-4b>¶
　　　題甄氏訪山亭¶
水流花落石生雲日靜風喧草欲薰老去風流猶未減¶
一丘一壑要平分¶
雨後西山翡翠堆結亭直欲近巖隈從今記取溪頭路¶
一日須來一百迴¶
　　牟巘¶
　　　四安道中所見¶
人向長安渡口歸長安不見但雲霏只應白鷺曾相識¶
<pb:KR4h0143_WYG_076-5a>¶
船到前頭更不飛¶
姑溪小隊帶薰風笳鼓歡迎鶴髪翁三十九年成一夢¶
幾多陳迹涙痕中¶
　　真桂芳¶
　　　三月晦日¶
九十春光能有幾東風遽作遠行人樽前莫惜今朝醉¶
明日鶯聲不是春¶
　　　晚步¶
<pb:KR4h0143_WYG_076-5b>¶
未暝先啼草際蛩石橋暗度晚花風歸鴉不帶殘陽老¶
留得林梢一抹紅¶
　　黄超然¶
　　　秋夜¶
秋近園林風露涼蟲聲無數出頹牆前朝舊事過如夢¶
不抵清秋一夜長¶
　　趙若□¶
　　　暮春¶
<pb:KR4h0143_WYG_076-6a>¶
香透蜂房蝶夢殘一簾新雨又春闌栁腰瘦得難禁舞¶
今夜東風莫更寒¶
　　　即事¶
可意黄鸝喚得醒日移山影正當庭飛花忽趂東風過¶
㸃破苔痕一片青¶
　　　春詞¶
玉釵香夢水東流簾怯春寒倚暮鈎燕子不來花滿地¶
一痕新月又西樓¶
<pb:KR4h0143_WYG_076-6b>¶
　　陳巖¶
　　　延華觀¶
五百年前岸谷移邯鄲枕上夢囘時兎葵燕麥元都觀¶
好繼劉郎舊日詩¶
　　　碧桃巖¶
自要貪閒非避秦洞門隔斷世間塵山中不置四時厯¶
開到碧桃知是春¶
　　蔣捷¶
<pb:KR4h0143_WYG_076-7a>¶
　　　東坡田¶
老去紅灰酒甕前向來青草瘴江邊卜居自為溪山好¶
不是區區為買田¶
　　劉辰翁¶
　　　春晴¶
新燕池塘綠雨肥初晴水暖日光微角巾猶帶花梢濕¶
纔倚闌干見絮飛¶
　　呉大有¶
<pb:KR4h0143_WYG_076-7b>¶
　　　餞陳隨隠歸鄉¶
雁聲低度水村深中有人敲月下砧滿屋秋風燈欲暗¶
江山千里故園心¶
　　王奕¶
　　　絶句呈周月湖¶
草帶粘天只辨星燧樓盡化作郵亭栁橋梅驛多來使¶
只寄山中養鶴經¶
　　吳錫疇¶
<pb:KR4h0143_WYG_076-8a>¶
　　　蘭¶
石畔稜稜翠葉長葳蕤紫蕋吐幽芳靈均去後無人問¶
林密山深只自香¶
　　　漁父¶
笭箵儘自了生涯岸尾沙頭即是家入夜醉歸横短笛¶
滿江明月浸蘆花¶
　　　荷葭塢呈秋崖方工部¶
怕驚啼鳥推棋罷為愛落花迂屐行窈窈綠雲春一塢¶
<pb:KR4h0143_WYG_076-8b>¶
遊絲飛絮弄新晴¶
　　　楊花¶
為見春風不久歸顛狂上下弄晴暉只饒天與無拘束¶
入幕穿簾任意飛¶
　　　山中雜言¶
小小柴門傍竹開幽深不慣有人來頗嫌老鶴無情思¶
啄損庭前一徑苔¶
數家雞犬小成村一帶岡巒近入門怕有漁人來問訊¶
<pb:KR4h0143_WYG_076-9a>¶
溪流那得截雲根¶
　　　偶成¶
釀密山蜂初割戸銜泥梁燕巳成家春愁漠漠連芳草¶
閒過東園數落花¶
　　　冬日¶
日薄霜清水見沙水邊偶到野人家滿堦楓葉渾慵掃¶
為愛深紅似落花¶
夕陽孤倚立溪頭三兩漁舟溯碧流驚起一行新宿雁¶
<pb:KR4h0143_WYG_076-9b>¶
斜飛又過别汀洲¶
　　文天祥¶
　　　贈鑑湖相士¶
瘦竹凌風弄碧漪山光雲影共熹微月黄昏裏疎枝外¶
認取半天孤鶴飛¶
　　　送趙王賓¶
風流不比賀家狂瀟灑黄冠意更長自有武夷溪九曲¶
鑑湖何必問君王¶
<pb:KR4h0143_WYG_076-10a>¶
　　　八月十六日見梅¶
廣寒殿裏玉樓開那得孤山處士來半夜西風半身影¶
夢中騎得雪驢囘¶
　　　所懐¶
英英香穗瑩朝華收拾東風作一家燕語鶯啼春又夏¶
燈花剔盡暗窗斜¶
　　　禪闗¶
秋風吹日上禪闗路入松花第一灣只願四時煙霧少¶
<pb:KR4h0143_WYG_076-10b>¶
滿城樓閣見青山¶
　　　雲端¶
半空夭矯起層臺傳道劉安車馬來山上自晴山下雨¶
倚䦨平立看風雷¶
　　　真州雜賦¶
便把長江作界河負舟半夜泝煙波明朝方覺田文去¶
追騎如雲可柰何¶
　　　旅懷¶
<pb:KR4h0143_WYG_076-11a>¶
昨夜分明夢到家飄颻依舊客天涯故園門掩東風老¶
無限杜鵑啼落花¶
　　　過雪橋琉璃橋¶
小橋度雪度琉璃更有清霜滑馬蹄遊子衣裳如鐵冷¶
殘星荒店野雞啼¶
　　　宫籍監¶
　　兵馬司移寓宫籍監一室頗瀟灑明窗淨壁樹影¶
　　斜横可愛也¶
<pb:KR4h0143_WYG_076-11b>¶
塵滿南冠嵗月深暫移一室倚旃林天憐原是青山客¶
分與窗根兩樹隂¶
曽過盧溝望塔尖今朝塔影接虛簷道人心事真方丈¶
靜坐日長雲滿簾¶
　　　重陽¶
飄零萬里若為家一夜西風吹髩華祇有新詩題甲子¶
更無故舊對黄花¶
江南秋色滿梧桐囘首青山萬事空怕見鏡中新白髪¶
<pb:KR4h0143_WYG_076-12a>¶
長將破帽裹西風¶
　　謝枋得¶
　　　送程楚翁遠遊¶
近日人傳庾嶺梅南枝盡落北枝開長安舊日元無此¶
盡是江南人送來¶
　　　花影¶
重重疊疊上瑤臺幾度呼童掃不開剛被太陽收拾去¶
又教明月送將來¶
<pb:KR4h0143_WYG_076-12b>¶
　　　題慶全庵¶
尋得桃源好避秦桃花又見一年春花飛莫遣隨流水¶
恐有漁郎來問津¶
　　　桑柘村¶
子規啼徹四更時起視蠶多怕葉稀不信樓頭楊栁月¶
玉人歌舞未曾歸¶
　　許月卿¶
　　　槐影¶
<pb:KR4h0143_WYG_076-13a>¶
槐影本來惟戴日蟬聲固自未知秋斜陽薄雨羊歸徑¶
冷月横星人倚樓¶
　　王夢應¶
　　　呈李書史¶
火龍騎日雪飛空勁草亭亭不見風臣亮南陽今未老¶
一鋤雲碎日猶紅¶
　　曾淵子¶
　　　客安南見進奉使囘口占¶
<pb:KR4h0143_WYG_076-13b>¶
安南莫道是天涯嵗嵗人從薊北囘江北江南親故滿¶
三年不寄一書來¶
　　林景熙¶
　　　呉中㑹故人¶
一聲新雁荻花秋片月呉淞共客舟却憶去年今夜月¶
思君獨上越山樓¶
　　　别方槐庭山人¶
夜䦨深語剔寒釭别意蕭蕭竹半窗明日孤帆鴻影外¶
<pb:KR4h0143_WYG_076-14a>¶
東風殘雪過曹江¶
　　　陶山十詠和鄧牧心(陶山在越州南以陶貞白/嘗隠於此故名  錄二首)¶
　　　　若耶溪¶
晴峰無數蘸清流窈窕寒生六月秋百鍊不須歐冶劒¶
沼呉人在采蓮舟¶
　　　　集仙橋¶
流來一水截人寰虹背秋寒十二䦨白鶴飛邊人影絶¶
天風吹珮玉珊珊¶
<pb:KR4h0143_WYG_076-14b>¶
　　　館娃宫¶
苧蘿山女入宫新四壁黄金一笑春步輦醉歸香徑月¶
隔江還有卧薪人¶
　　　舟次呉興¶
釣舟遠隔菰蒲雨酒幔輕飄菡蓞風彷彿層城鼇背上¶
萬家簾幙水精宫¶
　　　夢囘¶
夢囘荒館月籠秋何處砧聲喚客愁深夜無風蓮葉響¶
<pb:KR4h0143_WYG_076-15a>¶
水寒更有未眠鷗¶
　　　送春¶
蜀魄聲聲訴綠隂誰家門巷落花深遊絲不繫春暉住¶
愁絶天涯寸草心¶
　　　聞蟬二首¶
翼綃微動自宫商幾曵殘聲送夕陽喚得槐柯芳夢覺¶
薰風一曲換西涼¶
近交紙薄雲翻手舊夢冠空雪滿顛却憶畫船曽聽處¶
<pb:KR4h0143_WYG_076-15b>¶
夕陽髙栁斷橋邊¶
　　王英孫¶
　　　題髙彦敬夜山圖¶
等閒呉越在毫端疊巘微茫月影寒一曲危欄人獨倚¶
江山渾在夢中看¶
　　謝翺¶
　　　過杭州故宫二首¶
禾黍何人為守閽落花臺殿暗銷魂朝元閣下歸來燕¶
<pb:KR4h0143_WYG_076-16a>¶
不見前頭鸚鵡言¶
紫雲樓閣讌流霞今日凄涼佛子家殘照下山花霧散¶
萬年枝上挂袈裟¶
　　　蠟梅¶
冷豔清香受雪知雨中誰把蠟為衣蜜房做就花枝色¶
留得寒蜂宿不歸¶
　　　山中道士¶
山中道士服朝霞二十修行别故家留客一杯清苦蜜¶
<pb:KR4h0143_WYG_076-16b>¶
蜂房知是近梅花¶
　　汪元量¶
　　　蜀道¶
蜀道難行髙接天秦闗勒馬望西川峨嵋崒嵂知何處¶
劒閣崔巍若箇邊¶
　　　萬州¶
槎牙鳥道没人煙狼虎交横馬不前四面青山藏白跖¶
萬州城下草連天¶
<pb:KR4h0143_WYG_076-17a>¶
　　　隆慶府¶
雁山突兀插青天劒閣西來接劒泉如此江山快人意¶
滿船載酒下潼川¶
　　趙孟堅¶
　　　題墨蘭圖¶
六月衡湘暑氣蒸幽香一噴使人清曽將移入浙西種¶
一嵗纔華一兩莖¶
　　鄭思肖¶
<pb:KR4h0143_WYG_076-17b>¶
　　　訪隠者¶
石竇雲封隠者家一溪流水遶門斜滿山落葉無行路¶
樹上寒猿剝蘚花¶
　　　春日登城¶
城頭啼鳥隔花鳴城外遊人傍水行遥認孤帆何處去¶
栁塘煙重不分明¶
　　　懷友¶
今日樽前忽憶君為憐秋事又平分坐來凝睇西風久¶
<pb:KR4h0143_WYG_076-18a>¶
過盡天邊數片雲¶
　　　春日遊承天寺¶
野梅香軟雨新晴來此閒聽笑語聲不管少年人老去¶
春風嵗嵗闔閭城¶
　　　贈老王道人¶
曾宴瑶池王母家瞳方髩黑臉凝霞休將甲子來相問¶
知見蟠桃幾度花¶
　　　書蘭亭帖後¶
<pb:KR4h0143_WYG_076-18b>¶
千載流芳禊事餘鼠鬚筆法重璠璵晉人多喜清虚話¶
不及蘭亭一紙書¶
　　　湖上漫賦二首¶
蘚厓蒼潤雨初乾石鏬飛泉噴雪寒啼斷禽聲山更靜¶
青松影下倚䦨干¶
一望湖光鏡面平暮鴉過盡斷霞輕狂來飛上髙峰頂¶
趺坐松柯呌月生¶
　　　仙興¶
<pb:KR4h0143_WYG_076-19a>¶
跣足蓬頭炯碧瞳劃然長嘯響天風千巖萬壑無人迹¶
獨自飛行明月中¶
　　　即事¶
旅館曾聽月下猿至今觸事即愁端北風昨夜無情甚¶
又作冬來一信寒¶
　　　春日偶成¶
曉來怕上最髙樓春盡時光只似秋草木荒寒生意澀¶
風腥雨膩一天愁¶
<pb:KR4h0143_WYG_076-19b>¶
　　　巳夘十一月朔又夢食梅花夢中作¶
鴈宇髙髙兎國斜溼光飛露沁流霞狂來清興不可遏¶
喫盡寒梅一樹花¶
　　　題蘭¶
玉珮清風挽不囘暮雲長合楚王臺青春好在幽花裏¶
招得香從筆硯來¶
　　　甯戚飯牛圖¶
斯人豈是飯牛者浩歎空懷扣角悲説到漫漫長夜處¶
<pb:KR4h0143_WYG_076-20a>¶
南山白石也攢睂¶
　　　秦女吹簫圖¶
弄玉飄飄仙女姿鳳凰低舞久相期簫中應有别一曲¶
飛出青天影外吹¶
　　　王羲之蘭亭圖¶
猶記蘭亭三月三流觴曲水暢清酣分明一段永和意¶
好向羲之筆外參¶
　　　陶淵明對菊圖¶
<pb:KR4h0143_WYG_076-20b>¶
彭澤歸來老嵗華東籬儘可了生涯誰知秋意凋零後¶
最耐風霜有此花¶
　　　孟浩然歸隠圖¶
明主憐才若賜官奔馳微祿負家山狂吟一首笑歸去¶
滿路秋光上醉顔¶
　　　陸龜䝉茶竈筆牀圖¶
笠澤往來無定期煮茶垂釣醉吟詩一船清致終難盡¶
不是散人應不知¶
<pb:KR4h0143_WYG_076-21a>¶
　　　公孫大娘舞劒圖¶
纖手生風攪晝寒好花翻影豔清歡試看不犯鋒鋩處¶
舞碎晴空雪一團¶
　　　張志和漁父圖¶
苕霅春深花滿谿一鈎翻動碧琉璃蓑衣篛笠儘有意¶
不到斜風細雨知¶
　　　逋仙探梅圖¶
雪壓咸平處士家凍雲鎻暝若相遮欲知天上春消息¶
<pb:KR4h0143_WYG_076-21b>¶
只覓南枝第一花¶
　　龔開¶
　　　羸馬圖¶
一從雲霧降天闗空盡先朝十二閑今日有誰憐駿骨¶
夕陽沙岸影如山¶
　　周密¶
　　　戲詠凌風閣下沈香山¶
舊事凄凉尚可尋斷碑閒卧草深深凌風閣下槎牙樹¶
<pb:KR4h0143_WYG_076-22a>¶
當日人疑是水沈¶
　　鄭協¶
　　　溪橋晩興¶
寂寞亭基野渡邊春流平岸草芊芊一川晚照人間立¶
滿袖楊花聽杜鵑¶
　　謝鑰¶
　　　玩月有感¶
入夜茶甌苦上睂眼花推落石牀棊舉頭却恨天邊月¶
<pb:KR4h0143_WYG_076-22b>¶
顛倒山河作樹枝¶
　　王竒¶
　　　詠鴈¶
隻隻銜蘆背曉霜盡隨鴛鷺立寒塘曉來漁棹驚飛去¶
書破遥天字一行¶
　　楊蟠¶
　　　題醉眠亭¶
江花可醉草堪眠細想人間底處便客散尊空欲歸去¶
<pb:KR4h0143_WYG_076-23a>¶
此身還被月留連¶
清簟疎簾一醉身寂寥不稱詠詩人春風亦有憐才意¶
故擺殘花作繡茵¶
　　趙士掞¶
　　　登天清閣¶
夕陽低盡巳西紅百尺樓髙萬里風白髪年年何處得¶
只應多在倚欄中¶
　　趙䶵之¶
<pb:KR4h0143_WYG_076-23b>¶
　　　春日¶
拂牀倚枕晝初長好夢驚囘燕語忙深竹有花人不見¶
直應風轉得幽香¶
　　凌巖¶
　　　細林山¶
四峰孤聳鬱蒼蒼新搆僧廬傍野塘林下雨晴春晝曉¶
松花薰得白雲香¶
　　　薛山¶
<pb:KR4h0143_WYG_076-24a>¶
五峰遙隔水村西薛老曾來隠翠微牧子唱歌樵子笛¶
貪看明月夜忘歸¶
　　　横雲山¶
七峰崷崒擁層巒偃蓋孤松石上蟠行雨白龍何處去¶
暮雲深鎻洞門寒¶
　　　干山¶
八峰蔥蒨石林幽給事題詩記勝遊昨夜僧歸鐘鼓靜¶
一聲鶴淚海天秋¶
<pb:KR4h0143_WYG_076-24b>¶
　　范協¶
　　　年年¶
年年如燕一還家又訪幽居過水涯風雨滿城春欲暮¶
山中猶有碧桃花¶
　　元吉¶
　　　夜坐¶
森森夜氣落寒櫩閒把離騷酒正酣忽憶梅花不成語¶
夢中風雨在江南¶
<pb:KR4h0143_WYG_076-25a>¶
　　汪涯¶
　　　江行¶
秋光蕩漾滿行色隣舟吹笛不堪聞洞庭濯足一樽酒¶
夫君不來空白雲¶
　　鮑軏¶
　　　重到錢塘¶
聞道春深雪打圍誰憐身上藕絲衣莫憂白璧成塵土¶
解逐南風萬里歸¶
<pb:KR4h0143_WYG_076-25b>¶
惟有寒濤不世情朝朝暮暮過空城百年車馬閶門外¶
獨獨春風草又生¶
　　王鎡¶
　　　裁衣曲¶
燒罷心香午夜䦨玉纖輕捻剪刀寒衣成恐不如郎意¶
獨試燈前照影看¶
　　　春酌¶
酒䦨歌罷翠簾遮月栁驚啼子夜鴉多少斷雲心上事¶
<pb:KR4h0143_WYG_076-26a>¶
結成香夢是棃花¶
　　　西湖¶
南北髙峰呌杜鵑斜陽浮翠斷橋邊畫船歸盡江湖夢¶
一半樓臺楊栁煙¶
　　　深春¶
夾泥花上燕巢邊翠箔桑空蠶又眠天氣乍晴風候别¶
坐看盆藕出雙錢¶
　　　喜涼¶
<pb:KR4h0143_WYG_076-26b>¶
吹笛何人在小樓夜深不下玉簾鈎涼風敲落梧桐葉¶
片片飛來盡是秋¶
　　　水居¶
飛鷗貼水水連天一半青山半是煙日暮潮迴漁父醉¶
不知船閣淺沙邊¶
　　　斷橋春望¶
拾翠車閒輦路塵山南山北杜鵑春誰家庭院東風裏¶
吹出桃花不見人¶
<pb:KR4h0143_WYG_076-27a>¶
　　　湖上晚望¶
酒醒湖光生嫩涼卧船吹笛藕花香遊人盡逐鶯花老¶
一片閒情在夕陽¶
　　趙善璙¶
　　　南康縣圃賞棃花呈長官¶
霜雨肌膚氷雪魂春風庭院月黄昏兒曹不解迎翁意¶
無雨無風也閉門¶
　　俞琰¶
<pb:KR4h0143_WYG_076-27b>¶
　　　客裏送春¶
擠排落絮隨風去分付殘花趂雨飛自笑鶴身歸未得¶
却從客裏送春歸¶
　　　池亭夜坐¶
池上孤螢去復囘月明白露溼蒼苔素絃彈盡淒涼曲¶
颯颯微風度竹來¶
　　　贈華陽道院琴士商碧山¶
來往晴嵐縹緲中滿身空翠溼衣濃相尋欲聽蓬萊曲¶
<pb:KR4h0143_WYG_076-28a>¶
還在華陽第幾峰¶
　　陳普¶
　　　自哂¶
曾騎白鶴上揚州頭上花枝秉燭遊樽酒邇來誰是伴¶
白雲收盡數峰秋¶
鬭雞走馬醉髙陽今日歸來兩髩霜無限少年心上事¶
半簾豆雨語寒螿¶
世事悠悠酒幾杯晴窗把鏡獨徘徊西風吹老梧桐樹¶
<pb:KR4h0143_WYG_076-28b>¶
仍送新霜兩髩來¶
寛博麻衣折角巾疎慵不似少年身白雲半枕山中午¶
猶夢乗槎去問津¶
　　　四皓¶
長樂巵前露雪睂巖花亂笑出山時有人拍手𤓰田裏¶
來往青門總不知¶
　　　朱文公¶
九野寒威閉六隂一天風月伴瑤琴鼓樓巖下人如玉¶
<pb:KR4h0143_WYG_076-29a>¶
説與漁郎仔細尋¶
　　蘇壽元¶
　　　贈風鑑¶
空有竒胸貯石渠功名不許老頭顱憑君細閲寒窗下¶
還有他年房杜無¶
　　吕人龍¶
　　　春歸¶
過却清明豔冶天棃花飛雪栁森煙欲憑鶯燕留春住¶
<pb:KR4h0143_WYG_076-29b>¶
無柰東風信杜鵑¶
　　黄希旦¶
　　　幔亭¶
曾孫嘗㑹幔亭中脯擘麒麟酒滿鍾宴罷不知消息處¶
至今鄉老望孤峰¶
　　葛長庚¶
　　　仙居樓¶
萬籟沈沈清夜闌樓前獨自倚欄干金雞呌罷松風動¶
<pb:KR4h0143_WYG_076-30a>¶
三十六天秋月寒¶
　　　曉巡北圃¶
蜂蝶如知春欲歸雨餘鶯亦縷金衣東風盡把楊花剪¶
吹作滿城輕雪飛¶
　　　江亭夜坐¶
月冷松寒露滿襟天容紺碧鶴聲沈夜深獨把欄干拍¶
只有長江識此心¶
　　　題棲鳳亭¶
<pb:KR4h0143_WYG_076-30b>¶
聲傳琴瑟風生枕影瀉琅玕月滿庭白鳳飛來枝外宿¶
夜深㸃破一林青¶
　　　孤螢¶
夜靜乗涼坐水亭草頭隠映見孤螢瞥然飛過銀塘面¶
俯仰浮光幾㸃星¶
　　　中秋月¶
錢塘江上雪飛花人在天邊泛海槎烏鵲一聲星斗落¶
姮娥梳洗去誰家¶
<pb:KR4h0143_WYG_076-31a>¶
　　　題潘察院竹園壁¶
夜雨洗開千翡翠春風撼碎萬琅玕滿林鴉鵲卧明月¶
鐵笛一聲煙正寒¶
　　　九曲雜詠¶
流水光中飛落葉白雲影裏噪山禽人間幾度曾孫老¶
只有青山無古今¶
　　　一曲昇真洞¶
得得來尋仙子家昇真洞口正蜂衙一溪春水漾寒碧¶
<pb:KR4h0143_WYG_076-31b>¶
流出紅桃幾片花¶
　　　二曲玉女峰¶
插花臨水一竒峰玉骨瓊肌處女同煙袂霞衣春帶雨¶
雲鬟霧髩曉梳風¶
　　　三曲仙機巖¶
織就霓裳御冷風玉梳隨手化成龍天孫歸去星河畔¶
滿洞白雲機杼封¶
　　　四曲金雞巖¶
<pb:KR4h0143_WYG_076-32a>¶
水滿寒潭渾著月山藏空谷正呑煙金雞初報洞中曉¶
吚喔一聲飛上天¶
　　　五曲鐵笛亭¶
滿天沆瀣起清風白鶴飛來上翠松月冷山空吹鐵笛¶
一聲喚起玉淵龍¶
　　　六曲仙掌峰¶
仙子捫蘿上翠崖巖頭舊有鍊丹臺至今石上留仙掌¶
十指春葱倩綠苔¶
<pb:KR4h0143_WYG_076-32b>¶
　　　七曲石塘寺¶
髙僧參透趙州禪拔寺移歸兜率天天聖二年二月朔¶
一宵雷雨撼山川¶
　　　八曲鼓樓巖¶
萬丈髙崖聳石樓雲翬煙浦瞰寒流幔亭昔聚曾孫宴¶
石皷拏歸古渡頭¶
　　　九曲新村市¶
落日移舟上碧灘桃花林外見青山耳邊忽爾聞雞犬¶
<pb:KR4h0143_WYG_076-33a>¶
不遇劉郎不肻還¶
　　遇賢¶
　　　偶題¶
門前綠樹無啼鳥庭下蒼苔有落花聊與東風論箇事¶
十分春色屬誰家¶
　　契嵩¶
　　　書南山六和寺¶
青蔥玉樹接溪岑臺閣凌虚地布金行到白雲重疊處¶
<pb:KR4h0143_WYG_076-33b>¶
水聲松韻澹人心¶
　　　寒食日雨中¶
漠漠行雲晴復隂野花垂溼晚沈沈游人莫怨天多雨¶
况在東臯春已深¶
　　道潛¶
　　　秋江¶
赤葉丹楓落酒旗白沙洲渚夕陽微數聲柔櫓蒼茫外¶
何處江村人夜歸¶
<pb:KR4h0143_WYG_076-34a>¶
　　　臨平道中¶
風蒲獵獵弄輕柔欲立蜻蜓不自由五月臨平山下路¶
藕花無數滿汀洲¶
　　　江上秋夜¶
雨暗蒼江晚未晴井梧翻葉動秋聲樓頭夜半風吹㫁¶
月在浮雲淺處明¶
　　　春晚¶
疊穎叢條翠欲流午隂濃處聽鳴鳩兒童賭罷榆錢去¶
<pb:KR4h0143_WYG_076-34b>¶
狼籍春風漫不收¶
　　　邵伯道中¶
一道河流遠接天兩行官栁復蕭然村舂歴歴鳴何處¶
彷彿孤煙落日邊¶
　　　彭門書事寄少游¶
戲馬臺邊駐馬蹄囘廊曲院總攀躋秦郎前日曾來否¶
試拂凝塵覓舊題¶
　　　子瞻席上令歌舞者求詩戲以此贈¶
<pb:KR4h0143_WYG_076-35a>¶
底事東山窈窕娘不將幽夢屬襄王禪心已作沾泥絮¶
肯逐春風上下狂¶
　　　與元規話别¶
湖水蒼茫四接天短篷孤榜數囘旋想君東海東頭夢¶
猶在汀洲白鷺邊¶
　　　春日雜興¶
城根野水淥逶沱颭颭風船掠岸過日暮蕙蘭無處採¶
渚花汀草占春多¶
<pb:KR4h0143_WYG_076-35b>¶
梅梢青子大於錢慙愧春光又一年亭午無人初破睡¶
杜鵑聲在栁花邊¶
　　　春曉¶
曉風池沼水瀾翻春盡淮南麥秀寒院落無人日亭午¶
栁花如雪滿闌干¶
　　　春隂¶
浮雲易作雨無端未放春泥十日乾須信杏園憔悴煞¶
從來花骨不禁寒¶
<pb:KR4h0143_WYG_076-36a>¶
　　清順¶
　　　十竹¶
城中寸土如寸金幽軒種竹只十箇春風慎勿長兒孫¶
穿我階前綠苔破¶
　　仲殊¶
　　　訪方子通¶
多年不見玉川翁今日相逢小榭東依舊清涼無長物¶
只餘松檜養秋風¶
<pb:KR4h0143_WYG_076-36b>¶
　　　北固樓¶
北固樓前一笛風斷雲飛出建章宫江南二月多芳草¶
春在濛濛細雨中¶
　　重喜¶
　　　絶句¶
地爐無火客囊空雪似楊花落嵗窮拾得斷麻縫破衲¶
不知身在寂寥中¶
　　可遵¶
<pb:KR4h0143_WYG_076-37a>¶
　　　佛印禪師自京師還過金陵作詩贈之¶
上國歸來路幾千渾身猶帶御爐煙鳳凰山下敲篷詠¶
驚起山翁白晝眠¶
　　維琳¶
　　　有司欲取寺松供朝用感賦¶
大夫去作棟梁材無復清隂覆綠苔今夜月明風露冷¶
悞他千里鶴飛來¶
　　曇秀¶
<pb:KR4h0143_WYG_076-37b>¶
　　　山光寺¶
扁舟乗興到山光古寺臨流勝氣藏慙愧南風知我意¶
吹將草木作天香¶
　　重顯¶
　　　題獅子峰¶
踞地撐空勢未休爪牙安肻混常流天教生在千峰上¶
不得雲擎也出頭¶
　　靚¶
<pb:KR4h0143_WYG_076-38a>¶
　　　渡溪¶
春天一夜雨霶𩃱添得溪流意氣多剛把山僧推倒却¶
不知到海後如何¶
　　智覺¶
　　　雪竇中巖夜吟¶
孤猿呌落中巖月野客吟殘半夜燈此境此時誰得意¶
白雲深處坐禪僧¶
　　法具¶
<pb:KR4h0143_WYG_076-38b>¶
　　　絶句¶
鶴鳴九臯秋夜永紙帳芙蓉卧燈影九州之外更九州¶
誰解摩心發深省¶
　　惠洪¶
　　　次韻魯直寄靈源¶
一觥春色紅鱗動數筆海山青玉開耳熱浩歌無説處¶
却將佳句寫歸來¶
已作閉門稀識面千金爭購暮年書空餘修水連天碧¶
<pb:KR4h0143_WYG_076-39a>¶
白鳥時來炯自如¶
　　　道逢南嶽太上人游京師戲贈其行¶
野外相逢一笑新十年峰頂卧雲人却將南楚登山脚¶
去踏東華没馬塵¶
　　　次韻無諍見懷¶
韻傾廋字試烏絲苦語偏多别後思青巘君能容易去¶
白鷗愧我負幽期¶
數篙雲碧捲晴空無數巖花落醉紅滿袖東風疎雨後¶
<pb:KR4h0143_WYG_076-39b>¶
却欣春露一甌同¶
　　　春詞¶
映門楊栁未全遮纔有柔條自在斜不信春寒猶有雪¶
誤驚飄舞作飛花¶
　　　遊西湖北山二首¶
幽草青青繞竹扉雨餘人在杏園西無端黄鳥驚春夢¶
正向綠蘿深處啼¶
春園南北筍過牆牆下離離草更香啼鳥野花無問處¶
<pb:KR4h0143_WYG_076-40a>¶
空山牢落下殘陽¶
　　　上巳¶
桃花落盡栁隂成寒食風光小雨晴半掩寶書凭几坐¶
滿庭芳草為誰生¶
　　　南軒¶
南軒日靜小簾開百舌無端喚夢囘莫謂楊花不相識¶
隨風還解過牆來¶
　　　湓江宿舟中¶
<pb:KR4h0143_WYG_076-40b>¶
琵琶亭下孤舟宿夜靜風清水四圍蝴蝶夢中江月白¶
蘆花鳴笛釣船歸¶
　　如璧¶
　　　書天源河上友人壁¶
春色撩人不柰渠紅塵無處可飛鳬懸知桃李付流水¶
來看垂楊十萬株¶
　　　答淳上人¶
因君撩我强題詩却憶當年夢裏時不識江南好風景¶
<pb:KR4h0143_WYG_076-41a>¶
採蘋人唱鷓鴣辭¶
　　　乞石菖蒲¶
香綠茸茸一寸根清泉白石共寒温道人好事能分我¶
留取斕斑舊蘚痕¶
　　　晩起¶
月落庵前夢未囘松間無限鳥聲催莫言春色無人賞¶
野菜花開蝶也來¶
　　祖可¶
<pb:KR4h0143_WYG_076-41b>¶
　　　畫梅¶
不向江南氷雪底便於毫末發春妍一枝無語澹相對¶
疑在竹橋煙樹邊¶
　　懷深¶
　　　中秋賞月寄髙峰璝老¶
靈岫髙峰咫尺間青松長伴白雲閒今宵共賞中秋月¶
莫道山家不往還¶
　　斯植¶
<pb:KR4h0143_WYG_076-42a>¶
　　　偶成¶
東風玉勒馬蹄輕多少遊人上鳳城燕子不來春寂寞¶
海棠花發近清明¶
　　　山家¶
一溪流水遶煙霞路入青松第幾家蝴蝶傍人飛不去¶
隔牆開盡碧桃花¶
　　　山居¶
晩䇿登臨日欲斜小溪流水是生涯道人睡起鶴飛去¶
<pb:KR4h0143_WYG_076-42b>¶
閒盡青松一樹花¶
　　　長安曉發¶
雨過樓臺已禁煙野風吹絮滿長安夜來寂寞汀沙下¶
楚水呉雲一樣看¶
　　　送故人之江東¶
鳳城花氣浥旌旗又見春風上馬時不是灞橋難話别¶
垂揚空折去年枝¶
　　　柳¶
<pb:KR4h0143_WYG_076-43a>¶
汴水隋隄總寂寥春風吹恨未曾消長條本自無拘束¶
也向人前學舞腰¶
　　　湖上晚望¶
繞隄楊栁暗漁舟二月風光澹似秋幾度笙歌人散後¶
夕陽依舊滿紅樓¶
　　　與趙五話别¶
送君無計路漫漫玉笛聲悲遠戌間自是行人多有恨¶
離情吹不到陽闗¶
<pb:KR4h0143_WYG_076-43b>¶
　　永頤¶
　　　唐棲寺前¶
唐棲寺前溪水流客帆來往舊杭州津亭樹老無人記¶
得見幾囘僧白頭¶
　　　牽牛花¶
老梅枝上挂牽牛引得青花上樹頭秋圃日斜風露冷¶
倒垂長蔓拂鳴鳩¶
　　　歸練潭¶
<pb:KR4h0143_WYG_076-44a>¶
孤舟東下涉蘋溪兩岸幽花送客西到得山房綠隂滿¶
午窗猶有子規啼¶
　　　龍山野望¶
聞説西潘桑柘少舊來多種紫櫻桃龍山春晩遙舒望¶
雪白棃花一丈髙¶
　　　秋蟬¶
日落秋蟬噪柳津為傷風露咽聲頻送晴送雨江亭外¶
偏感舟行晚泊人¶
<pb:KR4h0143_WYG_076-44b>¶
　　　水仙花¶
洛浦香銷珮解時荆臺歸去峽雲遲綠羅湘帶無心疊¶
玉墜頭花一半垂¶
　　顯忠¶
　　　閒居¶
竹裏編茅倚石根竹莖疎處見前村閒眠盡日無人到¶
自有清風為掃門¶
　　惟一¶
<pb:KR4h0143_WYG_076-45a>¶
　　　雁蕩山¶
四海名山曾過日就中此景難圖錄山前向見白頭翁¶
自道一生看不足¶
　　清豁¶
　　　歸山吟寄友¶
聚如浮沫散如雲聚不相將散不分入郭當時君是我¶
歸山今日我非君¶
　　止翁¶
<pb:KR4h0143_WYG_076-45b>¶
　　　無絃琴¶
月作金徽風作絃清音不在指端傳有時彈罷無生曲¶
露滴松梢鶴未眠¶
　　志南¶
　　　舟次¶
古木隂中繫短篷杖藜扶我過橋東沾衣欲濕杏花雨¶
吹面不寒楊栁風¶
　　法成¶
<pb:KR4h0143_WYG_076-46a>¶
　　　山居¶
雪覆喬林同一色清光上下含虚碧採樵人立渡頭寒¶
極目圓蟾為誰白¶
　　有規¶
　　　午睡¶
讀書已覺睂稜重就枕方欣骨節和睡起不知天早晩¶
西窗殘日已無多¶
　　必萬¶
<pb:KR4h0143_WYG_076-46b>¶
　　　孟享日觀聖駕¶
輕塵不動馬蹄催警蹕聲中聖輦來漢代威儀周禮樂¶
太平天子拜香囘¶
　　懷志¶
　　　山居¶
萬機休罷付癡憨蹤跡時容野鹿參不脱麻衣拳作枕¶
幾生夢在綠蘿庵¶
　　朋¶
<pb:KR4h0143_WYG_076-47a>¶
　　　　詠魚籃觀音¶
　徒整春風兩髩垂子規啼徧落花枝龍門上客家家是¶
　錦鯉提來賣與誰¶
　　　道濟¶
　　　　偶題¶
　幾度西湖獨上船篙師識我不論錢一聲啼鳥破幽寂¶
　正是山横落照邊¶
　　　晞顔¶
<pb:KR4h0143_WYG_076-47b>¶
　　　　憶佛軒詩¶
　多年飄逝髩如絲憶佛難忘十二時咄咄自嗟為蕩子¶
　㡬畨花發路邊枝¶
　　　蜀僧¶
　　　　賦湖中漁翁¶
　籃裏無魚欠酒錢酒家門外繫漁船幾囘欲脱蓑衣當¶
　又恐明朝是雨天¶
御選宋詩卷七十四¶
