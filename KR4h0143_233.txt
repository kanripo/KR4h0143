# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.621127
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷六十四
<pb:KR4h0143_WYG_233-1a>¶
　欽定四庫全書¶
御選明詩巻六十四¶
　　五言律詩十五¶
　　　葉太叔¶
　　　　小築¶
　性本躭篇籍尤憐誦絶交先生號東郭小築近西郊花¶
　霧侵衣袂茶煙亞竹梢坐行都自適好鳥語咬咬¶
　　　　螢¶
<pb:KR4h0143_WYG_233-1b>¶
　忽向籬邉繞還従井畔飛雨昬光不滅露重影猶㣲伴¶
　讀来書舍窺眠入翠幃黄花秋老後未識汝何歸¶
　　　　浦口¶
　水市千門列江邨萬井通馬嘶流水外人語夕陽中雪¶
　浪髙吹樹蒲帆軟趁風故鄉天際逺雙目送飛鴻¶
　　　　編籬¶
　負郭幽居僻編籬接短牆種𤓰看蔓引栽菊待花黄犬¶
　吠驚殘月雞栖趁夕陽貧家隨分事世外得清狂¶
<pb:KR4h0143_WYG_233-2a>¶
　　吳璜¶
　　　曉發金壇出黄偃有懐箕仲田叔¶
山縣侵晨發舟行何處村宛然新水竹疑是舊柴門急¶
雨来江口飛泉出樹根無由尋二仲幽思共誰論¶
　　黄好信¶
　　　春鴈¶
萬里湖南鴈春来又北飛亦知鄉土異不戀稻粱肥絶¶
塞心先到長河影漸稀玉闗門外客應待問征衣¶
<pb:KR4h0143_WYG_233-2b>¶
　　盛鳴世¶
　　　贈隠者¶
只在髙霞外無人識去蹤伴猿栖一室放鶴下孤峰丹¶
竈雲中火青天夜半鐘平生長往意相望不相従¶
　　　送柯孝亷之巴東兼呈黄廣文¶
去問巴江水荆門更向西挂帆秋葉落上峽夜猿啼舊¶
侣傷飄泊新歡惜解攜湘潭憔悴地已恐旅魂迷¶
　　　送臨江蘇太守¶
<pb:KR4h0143_WYG_233-3a>¶
五馬夾朱輪清川不動塵問山廬嶽近領郡虎符新吏¶
冗詩難廢民稀俗易淳江花迎路發十月待行春¶
　　　宿麻河¶
積雨湖田沒居人生事㣲白魚休市早烏鬼載船歸月¶
黒村舂盡林深岸火稀緯蕭眠不定中夜賦無衣¶
　　　重過華子澄¶
栁市南頭路三年此重過長貧為客倦髙卧奈君何嶺¶
背夕陽盡月明秋水多徘徊那能去門外即煙波¶
<pb:KR4h0143_WYG_233-3b>¶
　　　夜過凌方弦山齊¶
十里到孤村柴門下夕曛霜鋪平野月鐘㫁隔溪雲病¶
骨逢秋健清言忘夜分自君多秘術猿鶴漸成羣¶
　　　贈曹鳳岡¶
仙才多玩世況復幕官閒鶴養空庭樹雲栖傍閣山酒¶
干官長禁詩乞野人刪為有延徐榻相期數往還¶
　　李宗城¶
　　　送臧晉叔國博還吳興¶
<pb:KR4h0143_WYG_233-4a>¶
宦自潘安拙才應宋玉偏還家千嶂雨挂席五湖煙以¶
我多愁日逢君失意年江干一尊酒寧不倍凄然¶
　　王之鼎¶
　　　贈友人卜居¶
髙士移家處来尋路不迷雞鳴深巷裏門掩㫁橋西招¶
隠仍栽桂看山獨杖藜平生厭塵事今日遂幽棲¶
　　何璧¶
　　　秋日過能始民部署中¶
<pb:KR4h0143_WYG_233-4b>¶
為郎無一事客到但行吟落葉滿官舍此中秋更深庭¶
虚聞咽潦門冷集寒禽一自黄花對轉懐頭上簪¶
　　　廣陵送王太古還白下¶
我有秦淮夢雖還不是家送君隋苑上惆悵栁條斜歸¶
客趁新燕遊人歎落花傷春兼惜别況復在天涯¶
　　戴景明¶
　　　深秋山居¶
莓蘚深層岫松杉漾北淙清宵唯鶴唳盡日少人逢倚¶
<pb:KR4h0143_WYG_233-5a>¶
檻三秋老攤書萬事慵夜分魚鳥静明月半東峰¶
　　沈瑞徵¶
　　　杪秋同諸君游石井山¶
絶巘攀躋外蒼茫秋色殘雲山千里出煙樹萬家攅石¶
轉奔濤壮天空落日寒扶桑一矯首海氣正漫漫¶
　　　錢清夜行¶
秋漲乗流好孤村夜泊稀漁榔過橋逺螢火傍舟㣲堤¶
沒聞争渡涼生欲授衣夢歸懐土切山水願多違¶
<pb:KR4h0143_WYG_233-5b>¶
　　江禹奠¶
　　　嚴陵城下¶
背郭千邨合中流一刹孤輕隂閣秋雨殘照落平蕪入¶
市魚蝦少歸舟鴈鶩呼客囊任羞澀解珮問當壚¶
　　　東倉¶
信宿翠㣲上翛然絶世氛喬林含曉日清磬落層雲海¶
色當忩見泉聲入夜聞半生塵土夢俱向此中分¶
　　　夜泊燕子磯徐潤海同宿舟中¶
<pb:KR4h0143_WYG_233-6a>¶
古樹懸崖下孤舟客對眠江楓隠漁火山犬吠寒煙細¶
雨不成寐殘星猶在天帆開人見影夜起坐談禪¶
　　　過吕氏山莊題贈西巖主人¶
徑開無俗客一榻草堂清野老自来去山翁忘送迎引¶
杯延夜月選石坐松聲語及無懐世彌深懐古情¶
　　　江行¶
夜出寒沙港山城半渺茫乗波秋月冷夾岸蓼花香月¶
色随帆逺江聲入夢長天涯棲泊久暝卧見吳閶¶
<pb:KR4h0143_WYG_233-6b>¶
　　　舟中夜雨¶
舟行虞淺水一雨漲新流入夜雲初合隨風㸃漸稠暗¶
添千澗瀑洗出萬山秋夢覺篷忩曉凄然動客愁¶
　　段黼¶
　　　西郊¶
十里平原地青山遶碧林寒開煙雨色天逺鴈鴻心落¶
葉還蕭索浮雲自古今不妨乗暇日載酒數登臨¶
　　姚旅¶
<pb:KR4h0143_WYG_233-7a>¶
　　　琅琊道上¶
魯酒猶堪醉琅琊奈可棲荒郊花不笑殘日樹含凄城¶
郭寒沙外人家古墓西惟餘霜月夜烏似白門啼¶
　　　賦得秋鴻送客¶
候氣向鄱陽星河掠桂香衝霜憐羽白催葉渡江黄顧¶
影成佳侣將雲束逺裝他鄉有離别撩恨綺尊傍¶
　　魏之璜¶
　　　訊程孺文¶
<pb:KR4h0143_WYG_233-7b>¶
不得巢湖信時詢渡口居繞籬河路折背郭草堂虚林¶
静風驚犬溪瑄晚聚漁主人游未倦閒殺半牀書¶
　　汪功胄¶
　　　春日閒居¶
韶景當春半閒居覽物華緑分當户竹紅過隔牆花樵¶
牧依林近溪山帶郭斜閒身甘自放吟卧寄煙霞¶
　　黄習逺¶
　　　寄朱宸卿¶
<pb:KR4h0143_WYG_233-8a>¶
與君同里閈只隔數家居無日不相見有時還寄書開¶
尊呼共飲得句問何如自作長干客别来三月餘¶
　　吳邦達¶
　　　江樓送别¶
把袂層樓上虚忩四望平栁煙村外市花雨驛邉城東¶
去潮千里南歸客㡬程當歸愁欲别津樹重含情¶
　　張儲¶
　　　聞鴈¶
<pb:KR4h0143_WYG_233-8b>¶
孤鴈来何處殘聲静夜飄江空音淰淰雲重影蕭蕭慣¶
向風前急偏従聼處遥秦川織錦婦掩淚憶征遼¶
　　虞伯龍¶
　　　舟中¶
寥落明州客孤懐寄短篷江豚偏狎浪舟子但呼風歸¶
夢隨流水鄉書問去鴻不知今夜月千里可相同¶
　　孫元孚¶
　　　草市夜泊¶
<pb:KR4h0143_WYG_233-9a>¶
違家才一舍露宿尚河洲暝霧連汀白寒雲壓水流灘¶
聲鳴野碓燈影隔鄰舟入夜霜風急凄清動客愁¶
　　吳鶴¶
　　　望潤卿弟¶
仲月辭家日臨岐接汝書相傳及春暮應得返衡廬衣¶
逐客程換花随驛路疎来帆遥數盡不見愴何如¶
　　戎玠¶
　　　晚霽與客登浩然樓眺錢塘江¶
<pb:KR4h0143_WYG_233-9b>¶
晴色開村樹危樓俯大江潮聲翻絶岸帆影落虚忩水¶
與遥天合人同夕鳥雙茫茫百端集形影若為降¶
　　　泊巴東¶
昔行指川北今始詣巴東山縣無重郭江天有㫁虹亂¶
峰雲欲暝官渡火初紅剪燭供清話蕭蕭暮雨中¶
　　顧孟林¶
　　　寄陸纂父¶
日日看山色知君在此中祇因一水隔難以尺書通白¶
<pb:KR4h0143_WYG_233-10a>¶
乳思林屋青霞記石公儻然乗興去相見對秋風¶
　　丁雲鵬¶
　　　舟次尤溪¶
客程迷水國山靄䕶城闉嵗涉三冬暮花先十月春魚¶
鹽通海販橘柚落園珍故舊頻勞慰荒塗未厭貧¶
　　周履靖¶
　　　雪霽同友春郊閒賞¶
雪霽千山浄春郊麗日暄林鶯啼古木酒斾颺前村共¶
<pb:KR4h0143_WYG_233-10b>¶
客趺芳草呼童倒緑尊莫愁天欲暝明月照黄昬¶
　　　江邉夜泊¶
停檝暮雲飛殘陽上釣磯白鷗沙際遍黄葉樹頭稀戍¶
鼓流朱舫寒煙靄翠㣲朝来風色麗晨起趁潮歸¶
　　游及逺¶
　　　曉發九牧嶺¶
嘶馬促行役出門星月稀松風吹短鬢竹露濕練衣鑒¶
水秋容浄縁厓足力㣲鄉闗今日盡愁對嶺雲飛¶
<pb:KR4h0143_WYG_233-11a>¶
　　潘之恒¶
　　　畸莊訪汪伯魚¶
不因摩詰畫誰識輞川莊把臂秋林下披衣古佛場霜¶
前收柿葉雨過散荷香謾有江湖興随君寄渺茫¶
　　　慧慶寺訪無懐如菴印宗三開士¶
寒山東一曲云是白蓮溪寺僻居橋左林深到竹西波¶
生梁日動梵出逕雲迷莫漫嗟無侣禪枝喜共栖¶
　　　遊楞伽山¶
<pb:KR4h0143_WYG_233-11b>¶
移棹出横塘悠然見上方天従湖尾縮山帶樹容蒼客¶
病消茶碗禪心醒石牀翻憐亭畔草盡作苾蒭香¶
　　　春燕¶
海燕留空壘逢春㡬度歸引雛将唶唶識主故依依解¶
語欺黄鳥謀身尚黒衣莫嫌泥滓汙曽向玉楼飛¶
　　吳夢暘¶
　　　同周叔隠夜坐¶
罷酒尚寒色頽然擁衲衣洞簫吹雨歇殘燭映江㣲道¶
<pb:KR4h0143_WYG_233-12a>¶
路人将老鄉園夢不違連朝常少睡支枕問清暉¶
　　　東生湛園¶
道路談丘壑惟於此地親了無塵事到各有土風陳池¶
集常来鳥花窺将去人燭銷仍繾綣半為惜殘春¶
　　　邀諸友集顧所建湖上水閣¶
相趁探春去琴尊一為攜花繁那辨樹湖蕩不分堤老¶
益希新好閒能補舊題酒家知在否煙雨㫁橋迷¶
　　　留贈老僧¶
<pb:KR4h0143_WYG_233-12b>¶
聞師日静坐煩惱静中除燕子鄰家去僧雛别院居嶺¶
雲歸復盡山果落将疎猶有相闗事溪頭值老漁¶
　　臧懋循¶
　　　人日送范東生還吳澹然之燕¶
客居還送客人日更愁人江樹停殘雪沙禽赴上春笙¶
歌吳苑酒裘馬雒京塵相念不相共音書空復頻¶
　　王野¶
　　　訪王伯穀¶
<pb:KR4h0143_WYG_233-13a>¶
流水方窮處茅堂空自開鳥啼春樹緑花發故人来白¶
日待将夕青山去未回題門吾豈敢此意寄莓苔¶
　　　庭前坦步偶見岣山延佇以詠¶
偶憐山在目淺立意悠然落落泉舂石層層樹接天半¶
峰分夕照衆壑共秋煙将謂迷来徑樵夫已過前¶
　　　山中隠者¶
野老自童稚看君只舊容清猿同嘯月𤣥鶴共巢松靈¶
藥登峰採神書裂壁逢相尋不識路仙鹿有行踪¶
<pb:KR4h0143_WYG_233-13b>¶
　　范汭¶
　　　舟次平望懐王子幻¶
㣲茫煙水闊不辨故人家湖上晚風急滿天吹雪花春¶
帆移逺樹夕鳥啄平沙獨酌誰為慰鄰舟鼓自撾¶
　　　雨中訪吳允兆¶
寂寂故鄉路心知尚有人那知今是客猶憶昔時鄰樹¶
暝煙催夕花寒雨殢春青山獨無恙宛對别来身¶
　　　琴川夜泊懐孫齊之¶
<pb:KR4h0143_WYG_233-14a>¶
野宿次鳬鷖青青荻笋齊潮痕随月落山勢壓城低殘¶
夢風前柝歸心曙後雞還知髙隠處只隔水東西¶
　　　貴筑憩越孝亷别業¶
結宇數峰間泓渟一水灣谷風過午冷原樹入秋閒苔¶
動赬鱗戲花揺翠羽還誰知于役者彌日此開顔¶
　　吳鼎芳¶
　　　飯石峰晚步¶
白鳥不飛處雲光和水凝自吟松下路遥見寺中燈夕¶
<pb:KR4h0143_WYG_233-14b>¶
爽山無雨春寒澗有氷隔花相問訊月照荷鉏僧¶
　　　寄趙凡夫¶
十里寒山路香風正採茶偶隨樵客去一到隠君家細¶
語生清日閒心託片霞别来湖水闊秋色上蘋花¶
　　　沈端伯陸仲飛攜酒過碧雲菴¶
秋色前山好雙扉盡日開卧雲禪侣寂曳竹酒人来空¶
響生黄葉清隂覆碧苔城中同是月不及此遲回¶
　　　西湖夜泛¶
<pb:KR4h0143_WYG_233-15a>¶
疎雨洗空翠来看湖上山㫁橋芳栁外小艇白鷗間月¶
在美人逺春忙流水閒西陵猶喚酒燈影出花闗¶
　　　夜到漁家¶
漁家近秋水水上槿扉開地寂月初到溪寒潮不来邨¶
沽惟白墮野坐只青苔為説芙蓉好明朝未可回¶
　　　金閶夜别費元朗¶
交従他處定路自故鄉分有夢難成夜無言可贈君一¶
燈殘細雨孤橐向寒雲未曉林中葉蕭蕭已厭聞¶
<pb:KR4h0143_WYG_233-15b>¶
　　　暮投上方寺¶
暝色投荒寺行盤翠㡬層磵花分積雪橋月遞流氷一¶
宿同僧被孤吟借佛燈曉看山下路濕氣滿霜藤¶
　　　和靖祠前晚坐¶
山翠出林杪祠前芳杜洲孤煙生後暝雙鳥去邉秋燈¶
影參差水歌聲逺近舟梅花無復主曽有暗香浮¶
　　　林屋山石上遲謝去非不至¶
曽記林中别相期石上遊亂山空欲暮殘葉已無秋岸¶
<pb:KR4h0143_WYG_233-16a>¶
白雲初斷江空月自流行踪煙水闊何處問沙鷗¶
　　　寄懐王元直¶
月照蘋花冷秦淮蕩酒船還家同一日為别易三年海¶
樹含青雨江鴻帶白煙西風又飄泊衰草自生憐¶
　　　住静¶
浄几花為供閒門鳥作緣水邉盤足坐樹下枕拳眠月¶
上山忩火雲生石突煙有時持鉢去隔岸喚移船¶
隔竹聞樵斧臨流見塔燈杖輕時自倚山好不曽登立¶
<pb:KR4h0143_WYG_233-16b>¶
石清於鶴浮槎嬾過僧前疇新雨後溪水蘸垂藤¶
　　　雪夜¶
暗壁通花氣虚楹覆竹隂亂雲雙樹寂一雪萬山深永¶
夜枯僧定寒空古佛心斷雲風外嘯隠隠落層岑¶
　　　青田舟中¶
碧水漾羣影游鱗細可分飛来數㸃鴈題破一方雲逺¶
火㣲猶見殘鐘斷復聞舟程應未極隨月宿溪濆¶
　　　夜泛¶
<pb:KR4h0143_WYG_233-17a>¶
㡬片蕭疎葉霜容㸃碧嵐波平如在地舟小亦同龕白¶
水成佳供清香佐野談莫辭歸路杳皓月挂溪南¶
　　　别方功甫之天目¶
經年依古寺知爾正囊空為别秋冬際論心山水中新¶
霜欺病葉殘雨濕離鴻浮玉峰頭月清光似不同¶
　　　下城髙菴¶
花發秋無數空香雪滿庭溪迴雙股碧峰㫁兩眉青禪¶
影林俱寂經聲鳥自聼巖雲吹欲墮千仞立孤亭¶
<pb:KR4h0143_WYG_233-17b>¶
　　吳兆¶
　　　宿牛首僧房¶
連日春遊出同人宿翠㣲巖花香襲枕石溜冷生衣壑¶
暝鐘能度峰晴雲不歸紛紛蘿月上且莫掩松扉¶
　　　舟過金山¶
重重蒼翠邉孤塔出帆前嵐氣時飄雨山隂欲壓船人¶
喧京口渡雁沒海門天回首㣲茫際鐘聲杳杳傳¶
　　　春游曲¶
<pb:KR4h0143_WYG_233-18a>¶
細雨濕春泥流鶯㡬樹啼東風淮水曲落日長干西夾¶
道看馳馬圍場下鬬雞倡樓今夜醉月出管絃齊¶
　　　同曹學佺過宿碧峰寺愚公房得風字¶
入寺昬煙斂雙橋竹磵通僧歸殘磬裏客夢亂山中燈¶
暗忩沾雨枝喧鳥墮風他鄉寥落夜語笑喜能同¶
　　　青谿泛舟偶訪友人¶
青谿有九曲曲曲見鍾山山色長如此水流終不閒却¶
於日暮發好趁月明還之子門臨岸維舟且扣闗¶
<pb:KR4h0143_WYG_233-18b>¶
　　　秋夜與俞安期宿烏龍潭吳家水亭¶
潭光與月色清徹一園中隂過臨城樹涼當隔岸風忩¶
虚涵若水亭敞坐如空幽極不成寐髙懐有客同¶
　　　閩中與吳元翰過馬季聲家酌¶
多君新釀熟邀我客中閒剖橘香生手銜杯暖泛顔敗¶
藤縈格下争雀墮籬間門巷斜鄰寺朝昬易往還¶
　　　宿曹能始吳客軒題壁¶
園亭臨浦口門巷暝煙深池岸波新浴花溪草乍侵雲¶
<pb:KR4h0143_WYG_233-19a>¶
来忩上濕月過樹邉隂誰謂留吳客余将起越吟¶
　　　潯陽張侍御宅詠伎¶
房櫳花色色池館月盈盈古服仍椎髻新妝忽曼聲聞¶
香方覺笑辨珮即知名上客莫言醉分歌緩夜情¶
　　　新秋建安王半隠園應教¶
薄暮登臺望西山翠滿欄湖雲屯岸宿松露滴衣寒萬¶
井炊煙歇千家市火殘笙歌引前路花密出猶難¶
　　　西湖春遊詞¶
<pb:KR4h0143_WYG_233-19b>¶
堤暖百花齊湖春萬栁低管絃初沸日羅綺已空閨上¶
已連寒食車輪間馬蹄遊人争向處多在㫁橋西¶
湖水碧粼粼還疑洧與溱褰裳臨翠渚踏草及芳辰合¶
岸花薫暖雙堤栁夾春今年風景好直為逺遊人¶
晴光上栁條結伴戲花朝歌近舟沿岸人開馬度橋雷¶
峰看塔迥葛嶺弄泉遥日暮争門入衣香滿路飄¶
新堤楊栁斜遊冶肯還家珠彈光流月春衣色勝花幕¶
遮芳草路騎並美人車何處菱歌起仍憐似若耶¶
<pb:KR4h0143_WYG_233-20a>¶
　　　舟泊天門山寄金陵故舊¶
際晚帆投岸蒼蒼暮靄平别愁當月滿鄉夢趁潮生牛¶
渚今宵客鳩兹明日程漸欣江路少得近故山行¶
　　　過吳太常山居¶
只在花深處恒来亦費尋書聲閒竹色鶴夢冷松隂時¶
過鄰僧飯仍多野客吟泠然暮空碧清磬出春林¶
　　　将之廣陵過别林古度留小酌¶
客至摘籬豆一樽相對吟山光當户冷秋色入門深即¶
<pb:KR4h0143_WYG_233-20b>¶
此寒燈夜兼之逺别心明朝廣陵道水岸但楓林¶
　　　禪智寺李本石宗衍同遊¶
月明橋畔寺云是舊隋宫磬發山堂寂煙銷輦路空旅¶
懐深落日古思入秋風耐可同遊在看碑衰草中¶
　　沈野¶
　　　秋日田家¶
為愛田家樂看禾到野頻不闗人共棄自覺此堪親暮¶
雨溪魚長秋風樹果新主人村釀好長嘯倒綸巾¶
<pb:KR4h0143_WYG_233-21a>¶
　　　秋日寄豫誠¶
芙蓉漸揺落之子曠佳期日暮孤鴻度天寒促織悲黄¶
糧舂北舍紅葉繞東籬正是登髙候無由共酒巵¶
　　　贈吳少君¶
一瓢将一杖隨地掩柴扉課僕磨長劒教兒製短衣詩¶
留閒寺遍夢入故鄉稀邂逅還成别天寒何處歸¶
　　石沆¶
　　　觀稻¶
<pb:KR4h0143_WYG_233-21b>¶
稻水千區映邨煙㡬處斜冷風低起樹輕浪細浮花鳥¶
雀深深圃鳬鷖淺淺沙社歌聲不絶於此見年華¶
　　　廣陵紀夢¶
春盡他鄉夢雲林思杳然落花溪水上斜日洞門前鶴¶
去遊城郭春来弄管絃倚䦨懐勝事光細月初弦¶
　　　無題¶
落日早涼歸看山倚竹扉水清仍可鑑雲薄不成衣腐¶
草螢低照疎林鳥亂飛平生蓑笠意不在富春磯¶
<pb:KR4h0143_WYG_233-22a>¶
　　　去嵗中秋¶
去嵗中秋月江南水上天剥菱煩伎手煮茗汲僧泉即¶
事渾如昨追歡已隔年算遲㛰嫁了還弄五湖煙¶
　　　閒中喜慕溪兄見過¶
鸂鶒滿晴沙江邨好嵗華投竿魚浪細舉袂燕風斜林¶
竹初開笋溪蘋正有花得君相聚首沽酒問誰家¶
　　　溪邉¶
昨夜溪橋上南畦看稻還解襟聊濯足對影暫開顔羣¶
<pb:KR4h0143_WYG_233-22b>¶
動無時息㡬人如我閒獨行還獨坐涼月上東山¶
　　　移居城中柬招溪上兩兄¶
荆樹江城隔梅花嵗事殘曽經知别苦敢道路行難凍¶
雪銷泥濕霜風吹面寒一尊今到手来為話辛酸¶
　　　江門擬白¶
何處春偏勝江門自好風酒旗斜路口花信短牆東多¶
病一居士雙鬟二小童題詩嵩雒去可是白家翁¶
何處春偏勝江門舊草堂和風團燕雀遲日散牛羊細¶
<pb:KR4h0143_WYG_233-23a>¶
草當忩緑殘花隔水香老狂猶稚子拍手咏滄浪¶
　　秦鎬¶
　　　雪後¶
悲風號曠野漠漠獨行時逺霧攙邨亂殘氷界路疑馬¶
蹄僵鑿落雁羽澀差池得就鄰翁飲深杯定不辭¶
　　　得顧朗生還金陵信¶
憶别如今日風霜嵗五除亂雲長短夢㫁雁有無書江¶
暖漁揚子原荒獵孟諸相看衣帶濕獨立野躊躇¶
<pb:KR4h0143_WYG_233-23b>¶
　　米雲卿¶
　　　春日途中口號¶
行役日復日奈何岐路長春泥滑馬足芳草㫁人腸日¶
落野煙合花開邨店香吳姬似相識招客酒壚傍¶
　　商家梅¶
　　　自吳門登舟武陵¶
来往錢塘路今朝倍有情蛾眉過栁色燕語掠江聲逺¶
翠如鬟沐殘花帶笑迎獨憐一水上吳越女盈盈¶
<pb:KR4h0143_WYG_233-24a>¶
　　　至武林邸舍¶
十載武林路重来半故鄉煙青出牆竹月白過樓霜嵗¶
晚情難住湖山夢易長蕭蕭閒坐處斟酌伴清光¶
　　　得家書¶
忽見平安字封題見老親自驚為客久不敢述家貧松¶
菊縦多故路塗惟一身臨風應不盡還問寄書人¶
　　董斯張¶
　　　過桐江¶
<pb:KR4h0143_WYG_233-24b>¶
薄暮櫂歌聲看山不計程江晴船作市地僻縣無城蜃¶
氣連虹暗龍腥雜霧生釣臺猶可望緩楫未須行¶
　　　旅宿¶
亂山行未盡落照一溪斜畏客前峰虎投人暝樹鴉已¶
知魚罷市數問酒誰家計日新安路應餐白岳霞¶
　　王醇¶
　　　曉出田間¶
香稻欲辭野邨家無整眠雞聲動髙樹人影亂秋田殘¶
<pb:KR4h0143_WYG_233-25a>¶
火猶照屋清歌時隔煙東溪舊業廢凝思在驢韀¶
　　　冬日客中送章結父¶
一日㡬相見嵗䦨翻逺離莫将歸客意説向旅人知獨¶
雁追寒陣枯桑語凍枝板橋春水緑憶照並行時¶
　　薛岡¶
　　　華清宫¶
繡嶺出煙邨宸遊跡尚存離宫何處是流水至今温輦¶
路年深廢峰巒幸後尊空餘一片月猶似照朱門¶
<pb:KR4h0143_WYG_233-25b>¶
　　齊莱名¶
　　　雨中集陳席之草堂¶
衝雨貪幽賞閒攜叩午堂磵雲寒抱户砌草緑齊牀李¶
綻初舒白鶯穿小閃黄髙談雙耳熱趺坐任徜徉¶
　　吳沛¶
　　　賦得何處難忘酒¶
何處難忘酒淒淒客卧情故園心事集孤榻旅魂驚葉¶
落秋聲減鐘揺夜漏平此時無一&KR0678;何以到餘更¶
<pb:KR4h0143_WYG_233-26a>¶
何處難忘酒扁舟路自遥沙平明逺雪浪湧接通潮漁¶
市紅燈出酤帘緑樹招此時無一&KR0678;何以謝征橈¶
　　吳上瓉¶
　　　同林興祚登臺城¶
寺側尋山徑従空古堞平湖頭舟不繫樹杪葉無聲落¶
日寒秋壑飛煙薄暮城歸鴉聲不住相與愴游情¶
　　周暉¶
　　　春日移居四首¶
<pb:KR4h0143_WYG_233-26b>¶
只隔秦淮路清幽與市分溪聲數畨雨鶴夢㡬重雲古¶
研臨池洗名香埽石焚客来方坐定鳥語恰殷勤¶
垂栁緑依依煙蘿䕶竹扉酒醒雙燕語病起亂花飛繡¶
澀芙蓉劒䡖便薜茘衣轉因貧與嬾漸覺昔年非¶
最憐佳麗地蕭散愜幽情不著潛夫論無求處士名鶯¶
啼催小飲鶴步伴閒行欲結村中社題詩報友生¶
春風花事過空翠落垂藤白版扉常閉烏皮几獨凭半¶
酣疑有得多病掩無能一室何蕭索分明似野僧¶
<pb:KR4h0143_WYG_233-27a>¶
　　鄒之翰¶
　　　晚坐¶
村墟帶落日逺見前林山登木雞已下打魚人未還疎¶
煙横水際涼吹出籬間孤坐看新月清光遍竹闗¶
　　　虎丘訪王百穀不遇¶
有約扣松闗新詩與共刪開殘荒菊市踏遍栁花灣石¶
上人無跡沙邉鶴未還往来何所見明月在空山¶
　　王龍起¶
<pb:KR4h0143_WYG_233-27b>¶
　　　村居¶
地僻多寒氣山深空是雲葉黄秋尚淺風定雨初聞夾¶
竹隨籬入疎藤趁路分却因人不到添有緑苔紋¶
　　　曉出通津門¶
人定戍樓閒明河挂樹間鴉聲團柘影漁火沒沙灣月¶
落猶銜水煙開初見山輕鐘何處動隔岸是禪闗¶
　　胡潛¶
　　　送梅主簿子馬之長沙¶
<pb:KR4h0143_WYG_233-28a>¶
憶子脂車久淹留乃至今離情吳市酒秋色楚臣心傲¶
逐世途減貧憐宦後深襄陽問耆舊揮手峴山岑¶
　　方登¶
　　　次陳藎卿生辰述懐¶
不屑投時好年光寄薜蘿著書人借讀種竹鳥飛過有¶
興詩筒滿無錢酒債多丹楓與湖水相映醉顔酡¶
　　顧祖辰¶
　　　閒步¶
<pb:KR4h0143_WYG_233-28b>¶
僻徑無車馬沿流看捕魚㫁橋疎雨過古木春風餘片¶
語款鄰曲孤懐仍索居悠然真意在花竹傲忩虚¶
　　　夜步¶
黄昬門未掩偃蹇倚孤松正見水中月遥聞風外鐘邨¶
虚春寂寂煙逺樹重重只覺幽懐愜㣲吟送短笻¶
　　　晚步¶
風疎門栁薄日落暝煙濃向樹鳥羣亂隔溪山數重病¶
閒吟短句衰怯倚枯笻更有幽深意寒流来暮鐘¶
<pb:KR4h0143_WYG_233-29a>¶
　　　雨過有懐山中素友¶
雨過一天碧風来滿鬢涼餘酣消枕簟長病積年光静¶
愛蛛絲巧閒多燕子忙有懐賦招隠叢桂小山芳¶
　　　客去夜坐¶
鳥宿門前樹嵐沈水上山忽聞鄰犬吠知是漁舟還老¶
病青畦廢長貧白首閒意中人去逺寂寞道書間¶
　　王人鑑¶
　　　冬日閒居和居士貞丈韻¶
<pb:KR4h0143_WYG_233-29b>¶
忽忽寒光早貧居水上村病疎當世事拙負故人恩黄¶
葉深樵徑荒煙澹蓽門憑誰論出處短褐信乾坤¶
　　　得草衣道人湖上書¶
一散菁葱社松隂路遂分孤雲堪作我朗月輒思君溪¶
暖蘋初動桐敧露已聞感離因憶舊逺望思紛紛¶
　　　虞山訪李孟芳¶
下帆尋舊泊投暝識巖扉徑寂疑為客燈明宛似歸随¶
風羣木響欲雨一峰㣲無計偕君隠空嗟握手稀¶
<pb:KR4h0143_WYG_233-30a>¶
　　豐越人¶
　　　東阡道中¶
杳杳泛天色孤村暮靄沈鳴榔應前舫分火度中林酒¶
病江南客年銷洛下吟惟應故園月偏照未歸心¶
　　　武陵秋夜值潯陽友¶
月白夜啼鴉滄江檻外斜風髙碪自響霜冷樹猶花行¶
侣潯陽客荒村越女家相看倦塵土一倍惜年華¶
　　　早夏陽羨山中病起有懐漢陂舅李賔父¶
<pb:KR4h0143_WYG_233-30b>¶
一卧春歸盡清羸寄翠㣲地偏鶯較少花在客来稀江¶
竹侵茶圃山榴罥葛衣風流懐二仲吟眺忽斜暉¶
　　　秋日過李遇齋賔父兄弟¶
多病疲干謁秋風下小&KR0657;郊扉雲間竹江郭月生潮過¶
雨桐隂静聼詩燭燼銷愛君兄弟好華髮共蕭蕭¶
　　　冬日郊居懐金沙崦西虞丈¶
數里寒林静郊居愛日暄枯枝鳴曠澤飢鶻下晴原洲¶
暖氷生草風疎葉滿園因思髙尚者曽過崦西村¶
<pb:KR4h0143_WYG_233-31a>¶
　　　春晴¶
新年恒霽色芳草茂春暉小徑通𤣥鳥髙忩拓翠㣲風¶
輕扶蝶翅洲暖曝魚衣祗是幽期慣鄰翁醉與歸¶
　　　春日東城¶
睥睨滄溟上登臨興若何煙籠闗樹逺鴈帶嶺雲過柔¶
櫓鳴春漵繁花照晚波雙江無限思只是夕陽多¶
　　豐應元¶
　　　寂寞¶
<pb:KR4h0143_WYG_233-31b>¶
寂寞逢秋半褰衣坐水濵可憐閒盡日翻是病宜人葉¶
落疑疎雨花開見小春為生更無計終自畏風塵¶
　　冒愈昌¶
　　　得林茂之書并詩¶
不謂三年别能来一紙書開緘如見汝讀罷轉愁予淮¶
水月常在秋風栁易疎更憐詩句好吟望意何如¶
　　陳鳴鶴¶
　　　武夷紫陽書院贈朱山人¶
<pb:KR4h0143_WYG_233-32a>¶
先業依青嶂開軒獨隠居石田畊水月芒履混樵漁萬¶
壑自吹笛孤燈時讀書結廬倘相許同釣九溪魚¶
　　陳汝修¶
　　　夜至孫子長山齋¶
空山明月静宿鳥夜驚呼葉地履聲亂霜林燭影孤叢¶
巖懸墜石野水漫平蕪梅信今年早憑君借一區¶
　　　白雲洞¶
徑轉人疑墮煙深路欲遮危峰挂星漢古洞走龍蛇積¶
<pb:KR4h0143_WYG_233-32b>¶
露蒸初日枯藤鉤落花可憐一尊酒相對煮芹芽¶
　　于嘉¶
　　　旅興¶
莫奏思歸引羇情不可當翻書飛濕暈彈劒落秋光宿¶
雨殘晨霤新寒起夜堂獨憐遊子鬢今復㸃吳霜¶
　　童珮¶
　　　送盛朝用讀書方山¶
靈巘華陽並松杉逺世氛藥多前代草香是隔山雲花¶
<pb:KR4h0143_WYG_233-33a>¶
氣惟春識書聲祗鶴聞傳經君獨往弟子候河汾¶
　　　過顧徵士陽山别業¶
繡壁盤空下春深花氣寒瓊瑶學島嶼靈秀走岡巒賦¶
向東山課琴随流水彈還因畏塵染自剪籜為冠¶
　　　夜渡湘水¶
若為乗夜渡貪涉此山川水自三湘合雲知七澤連蛩¶
聲暗秋色雁語雜寒煙莫問黄陵廟門前㫁客船¶
　　陸應陽¶
<pb:KR4h0143_WYG_233-33b>¶
　　　出都寄馮咸甫¶
意氣如相許天涯即比鄰賦才稱倚馬世業有批鱗栁¶
暗青門色花明紫禁春勝遊年尚少肯念老風塵¶
　　楊文驄¶
　　　宿木瀆¶
竟日秋光冷維舟寄古邨隔橋依榜火晚市辨方言水¶
已通湖氣沙看露樹根館娃談往事歌舞夢中喧¶
　　　荅陳司理卧子¶
<pb:KR4h0143_WYG_233-34a>¶
峻節山隂道魚書過婺州逺人驚異數髙論許同舟僻¶
壤蘭為國荒城竹作樓自憐随去住淮海亦曽留¶
　　　苦雨¶
海國重隂合涼飇五月寒淋漓敧枕聴朝暮倚簾看問¶
路空懸屐尋山欲墊冠獨憐黄鳥語終日自緜蠻¶
　　鄭龍采¶
　　　小雨復止¶
小雨公然止車薪水一杯已經三伏盡更得㡬時来鵲¶
<pb:KR4h0143_WYG_233-34b>¶
尾揺晴樹螢光上濕苔終宵仍不寐傾耳聼殘雷¶
　　張次仲¶
　　　月出¶
㣲涼今夕好月出正當門岸幘㣲風至鉤簾清露繁客¶
来宜卜夜吾醉孰留髠軟語勞紅袖頻催碧玉尊¶
　　　北固山¶
登臨来北固俯視大江潯鐵甕人煙起焦山水氣深浮¶
沈天設險来往客何心一塹分南北茫茫自古今¶
<pb:KR4h0143_WYG_233-35a>¶
　　　寄陸真如¶
草緑風翻户河平水繞村放船隨近逺隠几度涼温盆¶
貼新荷葉忩依老樹根悠然觀化理清興與誰論¶
　　文震孟¶
　　　夏日園林¶
境乃同揺落人猶是勝流即今便髙卧未擬賦窮愁家¶
傍要離冢門迎范蠡舟孤蹤安可定浩蕩五湖遊¶
　　文震亨¶
<pb:KR4h0143_WYG_233-35b>¶
　　　栁色¶
㸃染憑誰力東風著意吹自無攀折恨猶較淺深時金¶
粉銷難盡樓臺逺更宜巻簾愁少婦望逺更成絲¶
　　倪嘉善¶
　　　九日¶
牢落家居久頻逢令節過秋聲聞雁少霜意入林多幽¶
思驚時換山游奈雨何韋生髙卧穏黄菊許誰歌¶
　　張有譽¶
<pb:KR4h0143_WYG_233-36a>¶
　　　俞無殊移居光福山同顧茂倫樵水訪之不值¶
　　　留贈¶
一徑逶迤入升階眼膜開當忩羅洞壑平地儼樓臺山¶
翠侵簷落花香拂案来扁舟同訪戴興盡尚徘徊¶
　　鄭鄤¶
　　　池上凭欄¶
倒景樓臺出凭欄一倍清枝頭魚影亂橋底佛燈明笑¶
語随波湧雲霞近水行㣲風吹月散依舊小池平¶
<pb:KR4h0143_WYG_233-36b>¶
　　　西湖泛月¶
西湖能得月一度夢仙遊小棹波心去寒山月影浮更¶
無歌舞到獨有水雲留眉月存真色春光未及秋¶
　　王錫衮¶
　　　聖駕臨雍恭紀二首¶
乍挹方諸水来湘泮水芹金樞澹華月玉露展蕭辰俎¶
豆三千士都俞十九人公庭看萬舞未許羽衣陳¶
樸學臯謨古昌言聖主聆硬黄摹獵碣淡墨捧名經胄¶
<pb:KR4h0143_WYG_233-37a>¶
子齊歡洽真儒足典型自今隆祀典常照簡編青¶
　　姚孫榘¶
　　　車中漫紀¶
茅店孤燈黯繩牀旅夢安不知一夜雪但覺五更寒際¶
曉山山白因風樹樹殘憂時誰紀瑞黙坐巻簾看¶
　　黄宗昌¶
　　　七夕有懐¶
危坐撫佳節蕭蕭但雨聲閨中兒女態天上别離情秋¶
<pb:KR4h0143_WYG_233-37b>¶
入𤣥蟬急年侵白髮生所嗟垂老意張角總無成¶
　　吳振纓¶
　　　棲賢看梅¶
萬樹惟一色半山堆白雲鳥啼邨不夜香逺客先聞近¶
寺松隂合横枝澗影分誰家修竹裏簾外亦紛紛¶
　　蕭士瑋¶
　　　客愁¶
不待秋風起思鄉念已生髪愁今夜白月好故園明孤¶
<pb:KR4h0143_WYG_233-38a>¶
客人千里荒城鼓二更停燈沽濁酒屈指數遊程¶
　　　春日送繆當時被謫南歸¶
正好留連日翻為惜别人憐君愁對酒作客怕逢春芳¶
草迷歸櫂啼鶯傍逐臣東風如有意莫遣栁條新¶
　　　滁陽晚行¶
禾黍斜陽道秋風匹馬行古原荒霧白野水暮雲平酒¶
逐年偏減情因老更生不知今夜月何似故鄉明¶
　　孟兆祥¶
<pb:KR4h0143_WYG_233-38b>¶
　　　硤石¶
硤石分秦險郵亭日欲低未知山近逺已失路東西逺¶
水看煙起深林畏鳥啼鳳城何處是彌望草萋萋¶
　　吳麟徵¶
　　　簡友¶
𤣥亭今在否竹馬舊過尋尚憶人如玉那禁雪滿簪平¶
湖秋水闊板屋夜燈深莫更疎還往相看嵗暮心¶
　　祁彪佳¶
<pb:KR4h0143_WYG_233-39a>¶
　　　豐莊¶
為愛農家樂莊居築圃場秧針霑雨足稻子過風香北¶
郭依桑樹東臯接藕塘主人多種秫春酒足壺觴¶
　　徐石麒¶
　　　曉發新州¶
江抱新州碧沙仍舊日黄難期晴雨色莫辨水雲光逆¶
旅便風俗征人漸老蒼平生我任達久矣破行蔵¶
　　　黄州晚泊¶
<pb:KR4h0143_WYG_233-39b>¶
赤壁雲初暝烏林日漸紅波揺兩岸火人語隔江風夢¶
鶴捎天路然犀逼水宫天寒游子意清夜月明中¶
　　　望匡廬¶
突兀此何處匡君廬亘天黛浮五老壁青入九江船慧¶
逺林中寺康王谷口泉苻生今已老誰與買山錢¶
　　　池口有懐¶
黄鶴池邉鶴金鷄石上雞乗雲千載去落月㡬回啼不¶
見仙人跡空傳過客題蕭條暮江上腸㫁楚天低¶
<pb:KR4h0143_WYG_233-40a>¶
　　　次蕪湖¶
倚櫂鳩兹邑山光雜水氛估檣蟠郭近市語隔江聞煙¶
氣凝為霧歌風散入雲古来佳麗地無日不紛紛¶
　　吳孔嘉¶
　　　黄山雲谷(在鉢盂峰下余顔/其額為傳鉢堂)¶
雲棲傳勝地鐘板六時開一鉢當峰立雙松擁户来瀑¶
泉飛石澗巖樹䕃香臺舊有題詩在生公去不回¶
　　侯岐曽¶
<pb:KR4h0143_WYG_233-40b>¶
　　　望湖亭口占¶
俯檻即湖隂沿流望隔潯峰開三面色人雜五方音簫¶
鼓龍祠鬧松楸馬脊深悠然喧寂理飄泊一觀心¶
　　鉏用登¶
　　　小園初成陳仲醇過¶
版築登登罷圖書處處遷茅柴過橋酒燈火到門船竹¶
徙上番雨荷開半兩錢醉吟無不可為我拂朋箋¶
　　沈𢎞度¶
<pb:KR4h0143_WYG_233-41a>¶
　　　憶北園¶
頗憶衡門下幽居有北園覆檐新竹嫩滿地刺梅繁好¶
友時来過青琴每自援齊民有要術試驗老農言¶
　　張永禎¶
　　　薊州道中¶
匹馬漁陽道休嗟行路難霜林無定葉秋水有餘寒白¶
鴈飛初下明霞落未殘盤山凝望裏煙外出層巒¶
　　魏學洢¶
<pb:KR4h0143_WYG_233-41b>¶
　　　茅簷雜詩¶
只在塵寰内居然徑獨迂此君疎類我石丈老於儒候¶
雨迎鳩婦栽花薙鼠姑客来深自慰知有濁醪無¶
　　朱茂昭¶
　　　楊明府龍友以山水畫扇見寄并訂遊吳之約¶
　　　以詩代答¶
楊君黔州客愛寫吳下山沙中羣雁起天末孤雲還橘¶
柚經冬樹楊梅銷夏灣扁舟何日共吹笛到吳闗¶
<pb:KR4h0143_WYG_233-42a>¶
　　陸嘉穎¶
　　　望君山¶
木葉下蕭蕭山容更寂寥浮天江縣小隔樹海門遥帝¶
子何由降騷人不可招無心貪利涉来往信漁樵¶
　　馮嘉言¶
　　　月夜舟行¶
薄暝南川路相攜上釣舟江風鳴逺樹野水映危樓濁¶
酒髙歌處征帆古渡頭月明動幽興擬作五湖遊¶
<pb:KR4h0143_WYG_233-42b>¶
　　李世熊¶
　　　黄昬又雨¶
做冷添秋碧将煙䟎菊黄野潭妨釣月蒻艇阻凌霜惱¶
夢猿三峽牽思水一方誰家羌笛晚清怨逼瀟湘¶
　　廖孔説¶
　　　贈友¶
缻粟猶堪煮經時可閉闗老愁堪落葉貧不厭青山薄¶
簟酬秋水孤燈管夜閒籜冠文有意為稱鬢邉斑¶
<pb:KR4h0143_WYG_233-43a>¶
　　　客至¶
不向紅塵去閒眠日㡬回餘花山槿落小卉海棠開制¶
解僧初出涼生客漸来共言西澗氷經夏起枯埃¶
　　田狩龍¶
　　　湖莊即事¶
村舍愁無寐書忩試短檠供魚多網户致酒有門生野¶
寺鐘聲急荒郊鶴唳驚前溪花落處殘月照人行¶
　　　山中示諸子¶
<pb:KR4h0143_WYG_233-43b>¶
寂寞憐吾道秋風苜蓿盤談經多問難落筆富波瀾晚¶
醉羔兒酒閒簪椰子冠新来霜著鬢拭鏡每頻看¶
　　　題山水抱琴圖¶
曳杖臨溪水過橋山更青攜琴落花畔載酒野雲亭風¶
細知潮退茶香雜雨腥撫絃思太古疎月上忩櫺¶
　　林有麟¶
　　　峨江夜行¶
于役經時晚樓船秋色中寒邨依北斗孤角咽西風江¶
<pb:KR4h0143_WYG_233-44a>¶
　細流峨月霜髙㫁峽鴻可堪䝉嶺外燧火夜深紅¶
　　　王屋¶
　　　　辛酉端陽日¶
　午節今朝是開尊召酒徒趁晴刪艾葉冒雨剪菖蒲重¶
　碧杯中滿輕黄額上塗醉憐霜鬢短還插健人符¶
　¶
　¶
　¶
<pb:KR4h0143_WYG_233-44b>¶
　¶
　¶
　¶
　¶
　¶
　¶
　¶
御選明詩巻六十四¶
