# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:46.327973
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷二十三
<pb:KR4h0143_WYG_220-1a>¶
　欽定四庫全書¶
御選明詩卷二十三¶
　　五言古詩八¶
　　　趙寛¶
　　　　七月望夜省中對月分韻¶
　團團月輪髙浩浩天宇闊萬里無片雲碧色淨如潑開¶
　樽臨前除庭院頗軒豁況復得佳友發興不可遏零露¶
　生微寒慘澹滿衣葛留連肴核盡盤礴巾帽脫庾樓足¶
<pb:KR4h0143_WYG_220-1b>¶
　談賞謝賦深批抹清光世所共勝事吾人奪醉來吸沆¶
　瀣可潤㗋吻渴夜久聞秋聲長風起天末¶
　　　　五月十一日晚坐納涼漫書¶
　小樓闤闠中炎日如火熾偶兹西牕雨開襟滌煩思晚¶
　色兼新涼隨風一時至須㬰雨脚收眼界益清媚九陌¶
　塵盡消城闕鬱蒼翠玉河蒲葦森瓊島煙霞䆳坐久漸¶
　昬黑片月忽照地呼兒具杯酒涓滴輒已醉幽景方自¶
　適外物皆可棄却笑南華仙猶為漆園吏¶
<pb:KR4h0143_WYG_220-2a>¶
　　　烹茶桐江舟中¶
寒碧淨澈底洒然怡我心乘船臨中流操瓢汲其深野¶
火爇筠桂芳茗烹璚琳俄頃發蟹眼拍拍光耀金一酌¶
洗煩慮再酌開雲襟但覺俛仰間羅列萬象森舒嘯排¶
寒飇放歌激商音四山正寂寂明月生東岑¶
　　　自青田至處州一百五十里溪行¶
萬山蒼翠中一道開漣漪稜層削璚玉委曲盤蛟螭山¶
勢折復旋水行亦隨之青銅淨無塵可以鑑鬚睂深處¶
<pb:KR4h0143_WYG_220-2b>¶
千百尋泓泓徹朝曦百怪悉在眼誰能遁毫釐然犀向¶
牛渚都笑温郎痴時復亂石攅濆薄陣馬馳崩雷殷坤¶
軸斜漢翻天垂砉然石門開幽洞窅難窺仰視羣峰頭¶
一峰更瑰奇孱顔立霄漢狀若峩冠緌三峽西瞿塘九¶
曲東武夷名勝人浪傳疇能過于斯扁舟三日行應接¶
渾忘疲平生丘壑饞取之良不貲真境未可謝尚有重¶
來期¶
　　　訪魏孔淵方伯留飲山亭賦贈¶
<pb:KR4h0143_WYG_220-3a>¶
文墨厭羇纒尋幽出江郭春事夫如何新綠暗林薄野¶
曠天四垂突起訝岝㠋團團結丹幢鬱鬱圍翠幙滿耳¶
翻波濤松檜風萬壑行行躋其巔睥睨但寥廓嵇山一¶
拳多滄海僅盈勺飛鳥去不還寒潮生復落參差町疃¶
分寂厯閭閻託東越舊風煙于今頗蕭索主人華陽巾¶
為我開草閣長髯霜華繁方瞳電光爍逺致遺形骸深¶
情付杯酌憶公昔當路秋霄厲鵰鶚高才衆所忌戢羽¶
隨燕雀蹉跎歲月晚勲業夢已昨自從挂冠來園居有¶
<pb:KR4h0143_WYG_220-3b>¶
餘樂藏書一萬卷諸子得耕穫虚涼聽雨篷矍鑠穿雲¶
屩真酬佚老計猶耿匡時畧接談無襍言國事及民瘼¶
感慨氣填膺煙飇共揮霍嗚呼廊廟心江湖豈忘却乃¶
知慷慨士舉世堪一噱我懷亦骯髒塵鞅無處著得公¶
霏屑餘豁如啓扄鑰㑹心不能留正坐微名縛日脚隱¶
平蕪暝色帶歸鵲擾擾馳巾車低頭媿猿鶴¶
　　邵寶¶
　　　冬夜觀樹影¶
<pb:KR4h0143_WYG_220-4a>¶
月樹影在地橫斜復橫斜誰為水墨畫老筆全無華又¶
如春雷動初驚蟄龍蛇因之得篆法錐鐡行平沙海雲¶
漾雙玕江風落孤楂𤣥冬萬景閟嘉此獨咨嗟他宵有¶
繁陰莫向時人誇¶
　　　聽松¶
聽松復聽松松聲在髙閣閣成四十年聽者今如昨風¶
來春濤生風去秋濤落當其無風時蕭然亦微作聰者¶
聽於斯冥心對寥廓¶
<pb:KR4h0143_WYG_220-4b>¶
　　　湖口阻風書所見¶
湖西有青草湖東有白石水與草有情與石乃相激草¶
邊水微波石也奈水何有石水不濫不願青草多¶
　　儲巏¶
　　　磨臺山中¶
牆低林木疎馬上見山麓朝陽曬我背蹊徑紆且復徐¶
驅喜崖豁稍上驚峰獨何當陟其巔一騁逺遊目閬風¶
眇崑丘萬里疑可縮翻思下土人誰與洗炎燠歲旱不¶
<pb:KR4h0143_WYG_220-5a>¶
為霖白雲滿幽谷¶
　　　靈山¶
靈山慕名勝曦午停征軺倒裝換冠幘徑往凌岧嶤手¶
披茂草開思逐浮雲飄迢迢詣白塔獨立吹清飇迴旋¶
休緇廬老屋依山椒野僧三四軰衲破形容顦共言山¶
中貧菽水聊今朝問渠何所戀且得避征徭¶
　　　白巖扇頭次泉齋韻¶
黃塵走名都白日觸隆景雲山忽當眼便自出人境翛¶
<pb:KR4h0143_WYG_220-5b>¶
然蹇驢翁細路轉巖嶺疎林劃空明一笑得人影我家¶
柴墟旁南望長引領煙蘿繞茅屋江月閒漁艇栖栖恐¶
無成題詩聊自省¶
　　　席上賦史巽仲歸雲洞¶
悠揚滿洞中歸來不知處曉起語農人春田夜多雨却¶
問洞中雲何時下山去¶
　　　訪鳯舉進士寺中¶
聞君僦僧刹屢往屬未閒及兹炎雨霽獨步城東灣路¶
<pb:KR4h0143_WYG_220-6a>¶
紆經石棧木杪開柴關老僧訊鄉曲喜溢眉與顔砌苔¶
淨堪憇庭樹涼可攀藤蘿映𤓰圃眷子棲其間此境稍¶
閒闃已覺超塵寰誰為剷屋角坐納西南山嗟予職吏¶
局兹游良已慳但恐他時至君去空予還¶
　　楊循吉¶
　　　榮公還金山¶
十年不出山一游即千里問師何處來固亦偶然耳人¶
言人閒好自愛巖谷裏紅塵日撲面洗眼無清水孤身¶
<pb:KR4h0143_WYG_220-6b>¶
本何將一鉢乃生理來旣無所牽去亦誰能止昨聞檀¶
越船風㠶欲南指别我從此逝飄飄白雲履我觀世間¶
人孰不為身使唯師乃不然來往由自已歸及枇杷熟¶
憶我青林底¶
　　祝萃¶
　　　紀行¶
訪舊指檇李櫂出武原谿亭午厯璵城燠焉如春熈舟¶
人共裸裼愛此南風吹老夫厄篷櫳黙坐心獨疑雲雨¶
<pb:KR4h0143_WYG_220-7a>¶
易翻覆變態不可知戒言避中流沿涯泝清漪屏翳忽¶
四合飛亷驟如馳鷁首屢低昂怒波揚其威所幸誕登¶
岸免致檣檝摧顧彼鄰舟人哀哉沈鴟夷古云行路難¶
此語良不非相望不百里尚爾逢顛危而況千里程能¶
保無嶮巇裁詩記所遭進退宜知㡬¶
　　石珤¶
　　　夏夕¶
暮色蒼然至涼思澹盈衿坐閲古人編稍見古人心遥¶
<pb:KR4h0143_WYG_220-7b>¶
岑出天末薄靄凝夏林羣動各有息衡門幽且深¶
　　　熊耳峰¶
封龍山勢壯嶻嶪見熊耳髙峙層雲間下聽幾千里威¶
深貔虎避意拔雷電起乃知天降靈自與凡石異浮雲¶
出晴丹淑氣凝夜紫彷彿懸崖旁呵䕶有神鬼我思漢¶
三老幽谷訪遺屣人去事亦非荒池但秋水地靈應未¶
散烈士還繼軌遥遥白雲中何人隱髙几¶
　　　擬古¶
<pb:KR4h0143_WYG_220-8a>¶
秋夜何迢迢蟋蟀鳴陰壁蟾升林薄見露下庭宇闃螢¶
火寒依人羸駒倦嘶櫪開襟納虚明萬事謝欣戚¶
　　　飲鮑雲瑞莊居¶
城柳初盡處薄靄開空明潦降古洲出千里關寸情斷¶
岸帶芳草逺樹啼殘鶯釣艇日往還或有羊裘生下馬¶
對尊斚故人相與傾坐久出歌舞柔風濯長纓落霞酣¶
野色吟蛩戰秋聲長恐西日下衢路立屏營¶
　　　秋夜¶
<pb:KR4h0143_WYG_220-8b>¶
涼夜始多夢升沉頃相尋蟋蟀入床下蕭序已載陰褰¶
裳出庭户河漢清且深華月挂林杪髙鴻送哀音百歲¶
豈不多半為風雨侵嗟彼蝸角名煩此孤鶴心流水激¶
古州髙山出逺岑子期果難逢獨卧枕素琴¶
　　　送王尚書德輝還餘姚¶
春花豈勝秋新人不如故紛紛紅紫羣酣豔良未悟千¶
金買馬骨百網捕毚兔一曲雍門歌夕陽在髙樹¶
　　　春日雜言¶
<pb:KR4h0143_WYG_220-9a>¶
長空多浮雲微雨霑四郊美人隔蘭渚雜佩不可要去¶
年梁間燕今歲將尋巢時物各芬芳吾興亦飄颻¶
　　羅玘¶
　　　送劉使君之任柳州¶
潞江寒欲冰柳州水如湯萬里赴百粤十年歸番陽江¶
頭别時兒今作長髯郎有力哮如虎挺身駕長航指言¶
百粤路逺在西南鄉衡山髙峩峩洞庭渺茫茫借問水¶
窮處一源判灕湘灕合牂與鬱其流遂湯湯泝牂且泝¶
<pb:KR4h0143_WYG_220-9b>¶
鬱是為柳之疆二州十縣地榮悴孰主張遐邇皆天氓¶
周室開明堂頌聲如可作太史紀循良¶
　　周詔¶
　　　飲酒和陶¶
得時言或違人皆以為是失時言合道求全反致毁毁¶
譽何足憑窮達亦偶爾前程殊渺茫且來醉羅綺¶
　　沈周¶
　　　過湖偶書¶
<pb:KR4h0143_WYG_220-10a>¶
薄暮及東汛眼豁連胸臆淨碧不可唾百里偕秋拭逺¶
樹水光上出没似空植疎處方淼然山黛一睂塞夕陽¶
掩半面雲浪為風勒便以湖作紙欲畫手莫即見瞥況¶
難諦厯多何暇憶舟子無雅情雙櫓鬭歸力¶
　　　門前有垂楊¶
門前有垂楊枝葉何靡靡飄花欲及地忽復因風起揺¶
蕩少婦心天涯念遊子愁多肌肉消不敢臨流水¶
　　　二月八日過靈殿祥公房¶
<pb:KR4h0143_WYG_220-10b>¶
理舟指南郊迢迢及側景中途止溪寺陶煙接村暝門¶
前見新月步步踏松影虚寮寂無風已有孤燈耿衲子¶
作供養爐香侑碗茗知我解吟事其意似有請宿酒發¶
孤興捉筆便惞領草草成數行狂書亂斜正復作挂猿¶
枝墨瀋帶雲冷但記此經過流傳我何省¶
　　　圖琴川錢氏沁雪石¶
　　呉興趙文敏公鷗波亭前有二石一曰沁雪一曰¶
　　垂雲流落雲間已不可考沁雪在海虞縣治中錢¶
<pb:KR4h0143_WYG_220-11a>¶
　　允言氏購得之白石翁為作圖系之以詩¶
亭前峙奇石兀自當一障沁此萬古雪亘地氣魄壯蒸¶
雲勢欲軒得月神更王妙擬軼仇池潤未下雪浪刓鑿¶
天借巧胸次見洞宕孤立宜有鄰雅許修竹傍風雨不¶
敢泐刻石久無恙(石上勒沁雪二字/是松雪翁八分書)寶此一䕫足磥砢¶
不多尚貞德允配主白衣可呼丈我見便欲拜良信米¶
非誰聊與貌高古敢有愚公忘¶
　　史鑑¶
<pb:KR4h0143_WYG_220-11b>¶
　　　夜宿吳原博太史修竹館時陳玉汝别¶
歲暮入城郭攬衣獨裵囘晚過修竹園主人故所知故¶
知義不薄執手言相思復有青雲士逺行從此辭相延¶
入中林呼童啓雙扉北風何烈烈萬籟鳴參差向夕繼¶
以燭壺觴相為持初月出雲間殘雪擁寒階獨鶴失其¶
雌中夜鳴聲悲㑹面不可常況逢生别離共言盡今夕¶
雞鳴各東西出處自有時人生安得偕顧慙鶉與鷃不¶
隨黃鵠飛各各重自愛冀以奉前規¶
<pb:KR4h0143_WYG_220-12a>¶
　　　飛來峰¶
久圖山澤遊苦為風雨欵驚雷破重陰及晨光已顯逶¶
迤入幽深厲揭渡清淺靈山傳飛來合澗互囘轉蘿垂¶
手可捫松髙蓋惟偃陽厓丹霞凝陰洞蒼雪滿秀色如¶
可攬絶巘竟誰棧衆竅因風號羣芳遲春衍追念平生¶
歡厯厯猶在眼匪無新相知已少舊遊伴老僧久見招¶
相攜集閒館解衣任盤礴覽物適蕭散形忘慮則消情¶
至心莫展寄言同懷人對酒歌勿緩¶
<pb:KR4h0143_WYG_220-12b>¶
　　　神樂觀集送沈啓南¶
暮春和氣暢冠紳集城隅振䇿闖奇縱流目眄靈區圜¶
丘鬱中天皇矣神明居飛宇入浮雲光景曄朝霞交龍¶
麗瑶砌摰獸緣金鋪川梁架流虹靈泉激深渠嘉樹夾¶
道生芳柯綴丹敷奏風何泠然鈞天張清都娯戲易永¶
日列筵湛清酤宣和賴聲樂間以嘯且歌彼美丘園客¶
逝將賦歸與羈縈怨遲暮臨風發長吁¶
　　　杜東原酬意圖¶
<pb:KR4h0143_WYG_220-13a>¶
美哉延綠亭水竹含清秀中有鹿冠翁枕書眠白晝雲¶
卿通家子翹思逺相候執手問平安呼童列觴豆況當¶
二陰月大火將西流(叶/)林深暑氣消牖啓涼風透鳥哢¶
疑宫懸檐流亂山溜杯行不知辭食進時起侑樂事難¶
具陳奇文毎相叩翁言吾老矣此㑹豈云偶題詩冩新¶
圖醉墨滿襟袖有暇能再來毋論雨今舊¶
　　　謨無猷邀飲於南虚室讀壁間馮明府詩有感¶
獨客困泥雨閉門愁索居天晴氣微和欲出嗟無輿鄰¶
<pb:KR4h0143_WYG_220-13b>¶
僧念孤寂招邀過精廬緒風泛林條溜水鳴階渠良友¶
四五人壺觴聊爾娛陶情非絲竹冥心遊古初為樂苦¶
不常奈此年歲徂一適非偶然且復少躊躇興懷舊遊¶
者由來心迹俱風波一分散判然區域殊精神莫與通¶
夢寐時交胥願言比浮雲隨風往微軀¶
　　　韜光菴¶
韜光古精舍逺迹西山岑岡岫屢迴複雲嵐杳深沉流¶
泉激修竹綠蘿被芳林宻葉翳朝陽芳柯承夕陰杖䇿¶
<pb:KR4h0143_WYG_220-14a>¶
遵微徑逝將支遁尋行行未易即遥聞鐘磬音徙倚絶¶
塵想冥冥諧道心搴芳詠招隱松風和悲吟¶
　　　落景村¶
羲和駕驟驥杳杳經天衢向夕追崦嵫弭節少躊躇餘¶
光爛未收冉冉下桑榆歸雪棲逺岫暝煙生廢墟野雉¶
雊中林牛羊下城隅囘風忽復來灌木吹笙竽野老耦¶
耕倦盥濯歸茅蘆曵杖數雞豚引水灌畦蔬達人尚真¶
意寫圖聊自娯天機宛流動匪為形似拘¶
<pb:KR4h0143_WYG_220-14b>¶
　　　支硎山人¶
幽人戀墳墓構此山澤居層巒代屏障積石當階除飛¶
泉潄瓊瑶靈籟鳴笙竽清音度囘風頽響棲芳株入耳¶
盡成曲喈喈良不殊臨軒睇冥鴻坐石見游魚飛潛各¶
有適悠然忘所如緬懷放鶴人不得同交娯商歌滿天¶
地如與金石俱富貴非吾欲逍遥真有餘¶
　　趙同魯¶
　　　感遇¶
<pb:KR4h0143_WYG_220-15a>¶
歲華旣云晏心事成蹉跎窮達固有命卷舒如我何抗¶
志磻溪釣紆情莘野禾鴻飛日冥冥不復憂虞羅¶
　　黃雲¶
　　　日夕¶
寂居山之阿木葉明返照陰厓凝晚色餘霞尚鮮耀逺¶
心望煙海孤興凌仙嶠歸牧驅牛馬溪船罷漁釣閉門¶
羣動息黙以領衆妙¶
　　　游焦山¶
<pb:KR4h0143_WYG_220-15b>¶
昔年過焦門風㠶徑飛度老矣遂此遊清絶快平素僧¶
堂列古鼎欵識成周鑄秀疊水墨屏晴披濃綠樹石壁¶
舊題名苔蝕若簡蠧仰止三詔洞而以焦君故瘞鶴下¶
勒銘水落偶一露大江亭呼吸髙雲岫吞吐絶頂御泠¶
風千里可指顧縱目窮扶桑出日䝉海霧俯仰歎今昔¶
往來走烏兔大哉神禹功明德詎能賦¶
　　　重修瑞州學石隄工人没水得古石鯨¶
頖宫臨清江下瞰百餘尺水激岸善崩雷閧走羣石不¶
<pb:KR4h0143_WYG_220-16a>¶
知古石鯨何年此窟宅掀置水之澨其勢欲跳擲依然¶
鱗甲動水苔滋冷碧得非昆池來遂與牛女隔中宵寂¶
無音桐魚庶可擊¶
　　薛章憲¶
　　　趵突泉¶
觱沸趵突泉發源自王屋洑流溢為滎迤邐陶丘北黃¶
山渴馬厓入地乃更伏潛行五十里突爾出平陸曾不¶
舎晝夜東匯成川澳乍似滄浪水浴出三白鵠更疑清¶
<pb:KR4h0143_WYG_220-16b>¶
泠淵白龍服魚服蒲荷相蔽虧鳬藻舞濡渌踟蹰不忍¶
去奈此白日速¶
　　戴冠¶
　　　沃州山次韻¶
我從天姥遊層雲盪胸臆遥見海上山天際青厯厯俯¶
視崖下松一一駢拇直飛鳶凌長風欲度憂折翼洞黒¶
不敢前恐有蛟龍匿霞明石室丹泉掛水簾白兹遊足¶
奇觀此見太古色初疑補天餘鍊成五色質又疑天柱¶
<pb:KR4h0143_WYG_220-17a>¶
折遺此數千尺倚空何崔嵬卓地亦奇特昔賢隱兹山¶
至今人愛惜遼遼千載下隱者何寂寂山川固依然世¶
變良可惻¶
　　方太古¶
　　　歸解石山雜題¶
山髙日出遲雲重天寒早源逺斷人煙木落驚啼鳥南¶
斗雁峯㘭北極玉欄杪下界隔中天陰陽别昏曉¶
　　　山中¶
<pb:KR4h0143_WYG_220-17b>¶
山中歲云暮抱膝惟長吟北風吹蓬藋悲響懸髙林仰¶
視浮雲翔白日不為陰昔我三春花今日不可簪昔我¶
洛浦錦今日不可衾孤鴻逐黃鵠石上鳴瑶琴瑶琴絃¶
朱絲一操論千金真音不諧俗聊以明吾心¶
　　沈本初¶
　　　嘯臺晚眺¶
髙臺淩日暮幽懷一何閒凭闌縱遐眺員嶠如可攀雙¶
鳬下澄沼一鳥鳴花間欣欣物意榮寧知光景遷倚劒¶
<pb:KR4h0143_WYG_220-18a>¶
白雲中賦詩蒼厓巔飄然拂衣起采菊歌南山¶
　　祝允明¶
　　　述行言情詩¶
髙閎衆祥集泰日百美具豐屋陵飛霄崇樓臨大路髙¶
齋敞華器芳臯羅嘉樹良疇經邇郭麗舫汎妍溆紳杖¶
旦日臨星曜時夕聚羣公鬯威儀百彦盡能賦圖書恣¶
讐核琴瑟鏗在御崇議毎徵今幽求競稽古巵言藹蘭¶
馥雄辯激水怒觴詠富章什絃吹暢情素西園繼清夜¶
<pb:KR4h0143_WYG_220-18b>¶
何愁白日暮¶
檿榆樊石扉垝垣卑四周前楹舒廣場後宇環澄流微¶
淪帶山趾半覆花竹幽長夏且游浴髙蔭終日休豈必¶
商丘開㸃爾聊同游¶
雅尚窮闊覽邇蹤愧卑纒卧遊空能賦道觀多厯年終¶
南華岳接峨眉太白連九疑元無地太行非有天岱宗¶
日華浴祝融星漢懸朝餐赤城霞夕拂匡廬煙洪河春¶
裂壤橫江秋勁弦因過洞庭水自櫂瀟湘船東海本吾¶
<pb:KR4h0143_WYG_220-19a>¶
宅太湖襟舄前龍宫多寶藥洞穴銷禹編靈期似當值¶
旦暮相付傳¶
璇穹積重霄迴運迅不停曜靈爍神燭望舒循九行三¶
垣列君臣萬緯流物形河漢夜半轉四時各財成靈憲¶
炳乾文至精存吾徵¶
　　　别唐寅¶
長河堅冰至北風吹衣涼户庭不可出送子上河梁握¶
手三數語禮不及壺觴前轅有征夫同行竟異鄉人生¶
<pb:KR4h0143_WYG_220-19b>¶
豈有定日月亦代明毛裘忽中卷先風欲飛翔南北各¶
轉首登途勿徊徨¶
　　　龍川山中早行¶
磻磻左山影橫截右山腰辯色鳥讙翔微光漾晴朝浮¶
雲若中斷蔚蔚方行遥¶
朝雲山腰生我在雲中行只恐雲載我飛上白玉京世¶
塵邈已隔天雞猶未鳴須㬰微風發東極金烏升¶
　　　溧水官舎¶
<pb:KR4h0143_WYG_220-20a>¶
皇州本叢麗倅府亦多暇髙木停車蓋白石砥根下雞¶
犬寂不聞明窗晃低亞磵奏不弦琴山橫無筆架流雲¶
過簷牖斜照盪書畫巖居固同此此寓未税駕¶
　　　八詠(錄三首/)¶
　　　　禁省¶
彤華燿芝蓋初旭浮綘纈紫殿切五雲螭表雙螮嵲千¶
門洞陰陰天光互明滅英英鳯翼擁肅肅羽旗列仙韶¶
忽然奏鳥獸咸應節皂囊上玉陛丹書出金闕¶
<pb:KR4h0143_WYG_220-20b>¶
　　　　漁釣¶
幸非城市住不舎煙波宅白鳥麗金沙蒼莓繞黃石涼¶
陰木澗青平逺水天碧梁寒魚盡落稻晚蟹猶瘠修綸¶
倚笭箵敗笠蓋襏襫沽酒自易醉楓根忽終夕¶
　　　　宫觀¶
青霞抱琳館蘿陰絡深逕龜游煙沼煖鶴立天壇淨微¶
香拂幽洞欲覓風不定雲房並懸簾晝日鎖虚靜琪殿¶
臨髙臺時聞落瑶磬循除步周匝徧扣無人應¶
<pb:KR4h0143_WYG_220-21a>¶
　　　和陶飲酒¶
吾足如轉蓬遇風無停時節候迭代序嘗與家室辭三¶
歲凡五出别離復在兹行止豈有津誰為我稽疑不若¶
巢中禽乃免霜霰欺天運實為爾通塞任所之¶
　　徐威¶
　　　五遊¶
佌佌甕盎中躍然懷髙遷焚輪駕我騎挈貳挾我韀約¶
約縱我勒逍遥橫八埏登陟中天臺徘徊崑崙巔晃晃¶
<pb:KR4h0143_WYG_220-21b>¶
金銀構輝輝珠玉櫋袪逐化人舞曲隨王母編渴將絳¶
雪進飢奉碧霞前吞嚼同沆瀣逺辟螻與膻我髮黒猶¶
漆龜鶴齊長年¶
　　何孟春¶
　　　東山草堂為劉大司馬作¶
昔聞謝安石棲跡㑹稽山一為蒼生起功收談笑間我¶
公濟世才舒卷有餘閒吹律歲載成遺榮身早還東山¶
楚猶越千載相孱顔末路士多拘髙風誰更攀¶
<pb:KR4h0143_WYG_220-22a>¶
舜日麗宸極大明朝萬方天下聞風聲我公真棟梁公¶
有補闕線孤忠託衮裳公有决勝籌長才制畿疆君子¶
恃無恐臨流公為航一朝辭祿去士類何倀倀青林舊¶
盟在白社始願償其如本朝心一飯不易忘宇宙此東¶
山乾坤一草堂請看出處間斯文道彌光¶
　　顧清¶
　　　臘月卄三日飲德卿宅用涯翁齋居聯句韻¶
良游集南園秉燭向深夜盟尋舊雨餘坐想重茵藉牆¶
<pb:KR4h0143_WYG_220-22b>¶
陰有殘雪鄰酒方索價西瞻太行峯皓白欺二華兹惟¶
藏春塢豈伊凌風榭洪爐赫彤霞餘香裊檀麝牕明疑¶
若空簷短不留罅吟苦愁後成棊勍鬭先下翻思前夕¶
裏髙宴久已罷逺鐘送深更疲僕催早駕顧兹蚓竅鳴¶
試我蠅頭寫得雋豪屢揮沈思首頻亞忽看山月髙顧¶
影獨驚詫情兼賓主忘氣已芝蘭化諸公信自賢此夕¶
頗堪訝招要入拘牽窘迫自閒暇詞非石鼎工酒罄金¶
罍瀉明朝逐餘歡此榻寧許借¶
<pb:KR4h0143_WYG_220-23a>¶
　　　程德望祠部登月亭¶
方塘開我前明月出我東仙人騎鶴來憩我亭之中調¶
笑弄月影徘徊吟天風夜久月漸髙光滿池上空遺我¶
丹桂枝自攜白芙蓉飄然凌風去千里懷德容¶
　　　飲酒¶
故人飲我酒坐我清湖潯中燕游後園俛首交綠陰側¶
磴度别渚囘堂面長林西日明逺陂流光蕩我襟喟然¶
懷往哲兹地㡬登臨亭臺無遺構風水有餘音想當古¶
<pb:KR4h0143_WYG_220-23b>¶
人時豈不亦似今運去鳴鳥寂時來蛩蠋吟無為後者¶
惜綠醑方在斟¶
　　　張節婦詩(節婦京師人錦衣衛僉事讓之女許/字華亭張少保鎣之子昱昱卒女誓)¶
　　　(死不/嫁)¶
妾面君未識妾心君豈知君死妾獨存誰當知妾悲父¶
母生我時願我有所歸生死向君家終我百歲期我非¶
慕共姜我非師伯姬自憐有此心不忍分兩岐皇天閔¶
&KR1137;弱囘光照孤闈大字表貞節黃金鑄門楣我女諒非¶
<pb:KR4h0143_WYG_220-24a>¶
婦拜命慙恩私翻思摧裂初一死真如飴餘生已多祜¶
寧復知此為賢者有備責妾人無悔辭永抱一寸丹千¶
秋從是非¶
　　鄭岳¶
　　　九江阻風泊舟有感¶
白浪起層層峯頭雲正黒迴舟入小港聊兹一憩息路¶
梗難為期滄波浩無極坐觀北來船㠶挂千仞直篙工¶
意閒暇津津動顔色緬懷造化心施予難為力往船風¶
<pb:KR4h0143_WYG_220-24b>¶
宜南來船風宜北南北本異途彼此那俱得物理毎循¶
環明朝未可測隱几澹無營冥心悟羲易¶
　　　過水口¶
建溪昔隱險橫流多怪石參差别牛馬亷利侔劒㦸篙¶
工慣習水禱賽資神力前後互招呼分寸恐或失激盪¶
轟雷鳴沫流飛雪白諦觀毛髮豎一命試輕擲逶迤過¶
水口灘盡溪流碧櫂歌發清響貰酒娯西夕患至慮煩¶
紆險過事愉懌物理固其然臨流長太息¶
<pb:KR4h0143_WYG_220-25a>¶
　　杭淮¶
　　　復送世恩得鳥字¶
朔風吹客衣寒葉辭木杪晨發城東門君馬白騕褭南¶
北紛多岐聚散感鷗鳥蹤跡雖屢違毋使聲聞杳相望¶
江一涯素月出皎皎¶
　　　送劉美之太守赴銅仁¶
園柳何青青江草萋以碧送子適萬里執手情脈脈嗟¶
彼雲中雁翶翔依砂磧不為稻粱謀何以有南北努力¶
<pb:KR4h0143_WYG_220-25b>¶
任所之悠悠豈終隔¶
　　　早發巢縣暮宿金城寺¶
煙靄市上青霜露草根白日出雞尚鳴墟落溪南北涉¶
野多寒風枯楊何蕭索山川莽迢遞歲晏道路迫王事¶
苦未休慘澹逾郡國暮逢禪房幽且復舒枕席¶
　　　送王陽明謫官龍場驛¶
白日野中微浮霾結朝陰送子逺行役躑躅傷我心豈¶
無良朋儔不如子同音寂寞投窮荒誰能念浮沉願為¶
<pb:KR4h0143_WYG_220-26a>¶
雙玉軫相隨麗瑶琴¶
　　許讃¶
　　　灌口行司¶
髙堂聳陰森樹影互囘蔽鈎廊敞而修翬跂各具勢亭¶
後産松菊鳯仙亂花綴蕉肥色欲滴波神敡翠袂迎暉¶
煥光采過雨添清霽信美亦居此而我懷多戾種種中¶
夜思如草未經薙侵晨步後簷兩目驚眄睇江山足眺¶
遊鄉國渺迢遞石合岷山蹊草漫巴山際柴關信可陟¶
<pb:KR4h0143_WYG_220-26b>¶
白水還易濟此日副所思鄉心難强制¶
　　劉玉¶
　　　夜坐¶
暝色閟琴書開軒對明月微雨卷薄雲疎星粲成列孤¶
蹤棲鳥定羣響蟲聲歇緬懷塵外人高枕宵鐘徹¶
　　王守仁¶
　　　憶龍泉山(京師作/)¶
我愛龍泉寺寺僧頗疎野盡日坐井欄有時卧松下一¶
<pb:KR4h0143_WYG_220-27a>¶
夕别山雲三年走車馬愧殺巖下泉朝夕自清瀉¶
　　　憶諸弟¶
久别龍山雲時夢龍山雨覺來枕簟涼諸弟在何許終¶
年走風塵何似山中住百歲如轉蓬拂衣從此去¶
　　　登泰山¶
曉登泰山道行行入煙霏陽光散巖壑秋容淡相輝雲¶
梯掛青壁仰見蛛絲微長風吹海邊飄颻送天衣峯頂¶
動笙樂青童兩相依振衣將往從凌雲忽髙飛揮手若¶
<pb:KR4h0143_WYG_220-27b>¶
相待丹霞閃餘暉凡軀無徤羽悵望未能歸¶
　　　通天巖¶
青山隨地佳豈必故園好但得此身閒塵寰亦蓬島西¶
林日初暮明月來何早醉卧石牀涼洞雲秋未掃¶
　　　龍岡新構¶
謫居聊假息荒穢亦須治鑿巘薙林條小構自成趣開¶
牕入逺峰架扉出深樹墟寨俯逶迤竹木互䝉翳畦蔬¶
稍漑鋤花藥頗雜蒔晏適豈專予來者得全憩輪奐匪¶
<pb:KR4h0143_WYG_220-28a>¶
致美毋令易傾敝¶
營茅乘田隙浹旬稱茍完初心待風雨落成還美觀鋤¶
荒旣開徑拓樊亦理園低簷避松偃疎土行竹根勿剪¶
牆下棘束列因可藩莫擷林間蘿䝉蘢覆雲軒素昧農¶
圃學因兹得深論毋為輕鄙事吾道固斯存¶
　　　西園¶
方園不盈畞蔬卉頗成列分溪免甕灌補籬防豕蹢蕪¶
草稍焚薙清雨夜來歇濯濯新葉敷熒熒夜花發放鋤¶
<pb:KR4h0143_WYG_220-28b>¶
息重陰舊書漫披閲倦枕竹下石醒望松間月起來步¶
閒謡晚酌檐間設酣時藉草眠忘與鄰翁别¶
　　　水濱洞¶
送逺憩岨谷濯纓俯清流沿溪陟危石曲洞藏深幽花¶
靜馥常閟溜暗光亦浮平生泉石好所遇成淹留好鳥¶
忽雙下鯈魚亦羣遊坐久塵慮息澹然與道謀¶
　　　山石¶
山石猶有理山木猶有枝人生非木石别久寧無思愁¶
<pb:KR4h0143_WYG_220-29a>¶
來步前庭仰視行雲馳行雲隨長風飄飄去何之行雲¶
有時定遊子無還期髙梁始歸燕鶗鴂已先悲有生豈¶
不苦逝者長如斯已矣復何事商山行采芝¶
　　　諸生¶
人生多離别佳㑹難再遇如何百里外三宿便辭去有¶
琴不肻彈有酒不肻御逺陟見深情寧予有弗顧洞雲¶
還自棲溪月誰同步不念南寺時寒江雪將暮不記西¶
園日桃花夾川路相去倐幾月秋風落髙樹富貴猶塵¶
<pb:KR4h0143_WYG_220-29b>¶
沙浮名亦飛絮嗟我二三子吾道有真趣胡不攜書來¶
茅堂好同住¶
　　　寄友用韻¶
懷人坐深夜帷燈曖幽光耿耿積煩緒忽忽如有忘𤣥¶
景逝不處朱炎化微涼相彼谷中葛重陰隕衰黃感此¶
客遊久經年未還鄉伊人不在目絲竹徒滿堂雲深雁¶
書杳夢短關塞長情好矢無斁願言覬終償惠我金石¶
編徽音激宫商馳輝不可即式爾增予傷馨香襲旰膂¶
<pb:KR4h0143_WYG_220-30a>¶
聊用中心藏¶
　　　别湛甘泉¶
行子朝欲發驅車不得留驅車下長坂顧見城東樓逺¶
别情己慘況此艱難秋分手訣河梁涕下不可收車行¶
望漸杳飛埃越層丘遲囘岐路側孰知我心憂¶
　　周倫¶
　　　雨霽登馬鞍山¶
春暮日始霽尋幽憩上方洞壑石衣冷幡幢松雨香悠¶
<pb:KR4h0143_WYG_220-30b>¶
然倚雲閣極目塵沙場¶
　　張琦¶
　　　遊長山¶
偶偕羣從遊騎馬秋山冷笑語應谷聲揚鞭亂江影入¶
山尚未深而有山棲境紅子落長藤蒼苔覆眢井短棘¶
刺我衣朔風吹我領飢腹覓蕨根健步出松頂樵人四¶
五家炊煙忽生暝問樵何處山云是丹霞嶺黽勉越崇¶
岡豁然見髙景飛鳥盪胷至浮雲暗生脛陟高原自平¶
<pb:KR4h0143_WYG_220-31a>¶
可以發深省¶
　　謝廷桂¶
　　　茶園市伍家候大巡¶
微風散輕陰日色在雲裏出郭天氣佳游衍心自喜肩¶
輿厯青原瀰瀰見溪水農家住林藪前山若屏几因話¶
田與桑欣然憶鄉里¶
　　　九月六日早發新化¶
出郭問前路度溪望千峰曉雨送薄寒碧嶂囘秋容人¶
<pb:KR4h0143_WYG_220-31b>¶
言秋思悲我愛山色濃歸興儻如此宦情渾已慵故園¶
黃菊花正及茱茰鍾佳節不負人江海媿浮蹤¶
　　　過彭澤縣¶
挂㠶過匡廬檥舟向江縣彭澤舊知名淵明今不見巖¶
松露沾蓋堤柳風拂面雖非當時物過客生愛戀公如¶
素玉姿不以緇湼變又如瑶臺鶴凡鳥亦知羨我欲賦¶
弔詞清詩公所擅我欲酬一觴薄酒不堪薦漲澤曉乘¶
舟秋濤夜馳傳區區葵藿心瑣瑣芹曝善因公懷昨非¶
<pb:KR4h0143_WYG_220-32a>¶
歸里今得便¶
　　周用¶
　　　清都¶
惟昔遊清都眷兹固難忘此日復何日真宰垂謙光合¶
沓來天人羽儀紛成行被髮乘麒麟赤脚踏鳯凰層霄¶
何嵬嵬瓊宫互相望六丁啓九關稽首朝紫皇紫皇顧¶
之笑署我玉座旁當顔舉北斗為我酌酒漿一酌好顔¶
色再酌生樂康羲和鞭白日囘車息扶桑夜半聞天雞¶
<pb:KR4h0143_WYG_220-32b>¶
九州但茫茫¶
　　　思古¶
古人不可見要見古人心羲皇日已逺河嶽徒髙深焉¶
知千載後無人復思今為君歌所思清風激啇音¶
　　　恥菴¶
子車古有訓人不可無恥悠悠下千載聞者乃興起清¶
風濯厚顔伊人欲何俟西山伯夷蔽東海魯連水願言¶
謝賢達毋獨為君子¶
<pb:KR4h0143_WYG_220-33a>¶
　　魯鐸¶
　　　送友人歸武功¶
庭臯鳴落木游人感秋風援琴起中夜鮮復襟期同寒¶
蛩響簷側髙雁翔雲中雞鳴戒行李微日東牕紅游從¶
集盤榼酒盡情未終行人難久留矯首成西東願言尺¶
素書歲歲常相通¶
　　　雜感¶
東村有松檜西村滿楊柳我家住村東來往村西久浮¶
<pb:KR4h0143_WYG_220-33b>¶
陽起郊原游衍及親友取蔭東西村常倒尊中酒風霜¶
倐摧厲此意遂相負吾廬翳松檜揺落殊未有¶
苕苕孤生桐託根雲夢臺青皮閲歲年細雨生莓苔衆¶
羽欣所止威鳯有時來歲晚歇芳意揺落依寒梅¶
端居有所思所思在長安冉冉歲云暮夢想接容顔緘¶
書不我遺悵此别恨端徙倚向幽獨喟然傷心肝¶
懷人不能寐被衣彈鳴琴鳴琴若作意中夜發孤音美¶
人在何許遥憶湘水陰征鴻去不返雙魚逝何深引領¶
<pb:KR4h0143_WYG_220-34a>¶
重躑躅幽恨獨難任¶
　　徐問¶
　　　和太守朝望登毗盧閣¶
與客登層樓鈎簾瞰幽壑秋色動遥林千厓自空廓俯¶
視清川流或見沙鳥落涼飇拂襟袂閒雲漾飛閣書臺¶
藤蘚荒伊人久云邈餘香有叢桂三齅風前蕚¶
　　　歲暮¶
海濱歲云暮草木尚莽蒼𤣥枵隱化機羣蟄寂餘響誰¶
<pb:KR4h0143_WYG_220-34b>¶
云果不食有復繼兹往充然天地心生息在反掌況乃¶
青陽交和風遍穹壤陽德嘉再亨吾亦觀吾養重關靜¶
喧囂性定道心長百年日斯征撫事集遐想惟當務崇¶
德不媿兹俯仰¶
　　陸深¶
　　　聽雨¶
白髮日夜長青草綠堦生江村荷時雨潮田愜耦耕稍¶
稍辨逺樹依依見孤城魚鳥亦何意上下如有情撫已¶
<pb:KR4h0143_WYG_220-35a>¶
得良晤與物本同生遭逢百年間重陰幾開晴¶
　　　清河曉發¶
清霜肅晴野秣馬乘暗發長逵迎淒風疎林薄殘月三¶
五東方星橫斜北斗没似聞度外陂苦寒傷馬骨¶
　　　儼山精舎晚意¶
林深暮煙紫海近秋月白稍稍神慮淡悠悠寺喧隔乾¶
坤等逆旅誰非逺行客遣此百憂端棲我一畞宅楚狂¶
難忘世湘纍竟何益寄情混漁樵託契友金石¶
<pb:KR4h0143_WYG_220-35b>¶
　　　寓彰德倉司小憩頗有花竹之觀¶
愧乏瀟灑趣享此山林居時花當春發喬木向日舒好¶
風泛崇光有鳥鳴前除坐久獨顧影悠然思遂初去住¶
各有適得喪兩俱無¶
　　　龍泉¶
瀑布下匡廬倚天垂玉柱瀟瀟六月寒坐對白龍舞幽¶
人送目餘新添夜來雨¶
　　張邦奇¶
<pb:KR4h0143_WYG_220-36a>¶
　　　感遇¶
我昔見媺人婉孌容色好貽我瓊玉鈎願言佩終老我¶
來旣已晚美人逝不返薄帷明月夜使我心悽惋芳蘭¶
何葳蕤采之將遺誰感彼媺人贈銜恩空淚垂¶
　　　迎春¶
閉門終日坐不知天地春鴻鈞一以動百物相鮮新憶¶
昨凋落時梅李各有仁如今發生氣亦復資絪緼達人¶
均四海愚者分比鄰嗟予二三友歡㑹當及辰我有一¶
<pb:KR4h0143_WYG_220-36b>¶
尊酒可以陶吾真¶
　　　送張君用之鶴慶¶
燕臺一尊酒送爾滇南行風塵萬餘里極目難為情故¶
人忽已散落日𤣥蟬鳴曾無别離色可以觀平生¶
　　　送王宜學編修謫官三河驛¶
若華照四海靄靄凝浮陰揮之不可得憂心日欽欽嶺¶
南多嘉樹隆冬見青林去去逺垢氛聊以澄煩襟綠衣¶
無怨言白華多苦心願子崇明德永言終令音¶
<pb:KR4h0143_WYG_220-37a>¶
　　　祝融峯¶
危峯踰萬仞衆峯不敢並到此得大觀超然稱心境捫¶
星或低頭望日不引領分明見員儀怳忽凌倒景時月¶
當坤陰霜林肅而靜我欲囘陽春叩此祝融頂¶
　　徐縉¶
　　　送徐昌榖使湖南¶
鴻雁惜離羣噭噭鳴不已如何平生親奄忽去千里懷¶
哉可奈何王事有端委城南走相送意逐東流水駕言¶
<pb:KR4h0143_WYG_220-37b>¶
度前岡迤邐厯河涘道路阻且長嚴程自兹始贈子以¶
瓊瑶酬我一端綺¶
昔與子北征嚴霜拂貂裘今子遽行邁春水浮蘭舟永¶
懷㑹晤好重此離别愁出門望千里楊柳倐已抽想見¶
歲月積囘首瀟湘秋遥窺九疑山近賦黃鶴樓嗟哉滯¶
一方安能從子遊¶
　　　感遇¶
朝旦别燕京景落憩吳船揚舲發潞渚伐鼓信囘沿芳¶
<pb:KR4h0143_WYG_220-38a>¶
蘭已衰歇歸鳥紛飛旋䬃䬃風揚沙皚皚冰塞川黃雲¶
結四野白霧縈三邊顧瞻望城闕參差御飛軒撫化心¶
愴惻覽物淚潺湲行行指舊山税駕從所便¶
　　黃鞏¶
　　　山中吟¶
春山澹無姿春雲濕將雨隔林有人家知是雲深處雲¶
深山徑微欲往疑無路不如山中人只在山中住¶
　　孟洋¶
<pb:KR4h0143_WYG_220-38b>¶
　　　别家¶
僕夫早嚴駕行行之楚鄉依依戀故里尊俎臨道旁親¶
友偕集送兒女泣成行隣國非遐征嵗月未可量白露¶
塗郊原秋草日焜黃沙禽竝栖宿鴻雁東西翔且為斯¶
須留日晚途路長不云行役苦徒令居者傷¶
　　殷雲霄¶
　　　聞太初出遊¶
江風散微雨重峯生遥碧林端浮新青梅遲見殘白地¶
<pb:KR4h0143_WYG_220-39a>¶
僻爭訟簡吏散庭院寂煙水澹孤城齋閣坐成夕忽念¶
同懷人清光隔咫尺溪舟時載酒野步或攜䇿靜躁心¶
詎異寤歌聊自釋¶
　　　感遇¶
孤鳥失其林日暮鳴且飛風枝棲未定揺揺將安歸中¶
洲有芳草慘澹少光輝舟楫蕩流波根株苦無依悲此¶
逺征人三代故鄉違萬里長塗間安知身是非東海有¶
釣綸西山可采薇悠悠迷方子誰能識其幾¶
<pb:KR4h0143_WYG_220-39b>¶
　　　宿江陰得太初書¶
侵晨發毘陵薄暮及江陰積雪明髙原歸鳥喧前林孤¶
舟風雨夕大江雲霧深遥遥越鄉感脈脈游子心美人¶
隔江浦晤語安可尋情至物有合離析領瑶音愛賞欣¶
自古慕羣悲獨吟寄言狂歌客一尊待吾斟¶
　　　雜詩¶
春日倉庚鳴百芳麗以繁桃李成蹊徑蝴蝶何翩翻一¶
朝鳴鶗鴂零露下庭蘭揺落非所悲所懷無由宣歲華¶
<pb:KR4h0143_WYG_220-40a>¶
遂云晏歎息將何言¶
終日抱膝坐門前無來客所懷不可忘脉脉想疇昔登¶
髙而逺望雲霧塞八極離禽飛且鳴孤蘭慘無色晤言¶
思親友日暮空歎息¶
　　　寄繼之户部¶
𤣥鶴摩天飛求友得雲鷖一為萬里別悲歎隔雲谿豈¶
無百鳥軰異趣多町畦何時三珠樹與爾同幽棲¶
采蘭金田山懿此幽獨春區區徒自愛持以贈逺人比¶
<pb:KR4h0143_WYG_220-40b>¶
鄰豈不好寄託各有因願言保芳潔即此常相親¶
　　林文纉¶
　　　再入計¶
冐寒發江郭隨衆述所職驅車䇿駑馬夙夜不遑息行¶
山厯峻阪遡川履深澤昔來楓葉青今往霜林赤郡縣¶
本舊游轉盼非疇昔新知多遷除故吏半更易惆悵時¶
物移銅符猶未釋服役職所任詎歎如蓬跡耿懷抱微¶
誠天顔期再覿¶
<pb:KR4h0143_WYG_220-41a>¶
　　嚴嵩¶
　　　山塘¶
山塘深且廣邐迤抱山麓隔浦見人家依依桑柘綠日¶
落煙水寒遶塘飛屬玉¶
　　　仰山¶
石磴盤秋蘿危亭出峯樹行人上山道望望雲飛處洞¶
口曉鐘聲林僧獨歸去¶
　　　贈友¶
<pb:KR4h0143_WYG_220-41b>¶
北風吹層波髙㠶疾於馬矯首望雲山日夕到鄉舎親¶
友慰逺歸春杯正堪把故園多所歡薄宦何為者¶
　　　阻雨不得登蟠龍¶
溪上風雨來䬃䬃篁竹亂油雲翳層峯對面隔霄漢鳥¶
道紆百盤龍門在天半佳期恨緬邈寒望增淒斷下馬¶
憩林居一顧屢長歎自無飛仙術安得淩絶觀¶
　　　常甫憲副欽之翰檢與予先後登嶽欽之獨值¶
　　　雨同賦¶
<pb:KR4h0143_WYG_220-42a>¶
　祠謁朝景暉峯登雲物變今朝山中客零雨罷登踐林¶
　深厓路窄幽賞不可遍磴滑危難步谷暗近莫辨兹山¶
　號靈幻頃刻殊隱見叨余上晴巒萬狀悉輸獻媿乏摛¶
　毫賦琢句被厓蘚君侯擅風騷胷中富溪巘佳辭出天¶
　巧不復勞洗鍊巖巒閟輝彩草樹迷蔥蒨豈被山靈妬¶
　或遭造物譴並覯欣兹奇獨往惜已殿期君嗣芒屐言¶
　保筋力健¶
　　　陳彛¶
<pb:KR4h0143_WYG_220-42b>¶
　　　　憩桑洲驛¶
　六月如坐甑崎嶇厯寒景褦襶旣不堪況乃越崇嶺鳥¶
　聲當晝寂松杉疑畫靜桑洲知駐足遥望神已騁行行¶
　進山驛解渴趨丹井解衣卧北軒遥山度雲影¶
　¶
　¶
　¶
御選明詩卷二十三¶
