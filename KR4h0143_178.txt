# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.914239
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷七十
<pb:KR4h0143_WYG_178-1a>¶
　欽定四庫全書¶
御選元詩卷七十¶
　　七言絶句三¶
　　　曹元用¶
　　　　丁夘校藝貢院作¶
　席廬清晝列千袍射䇿詞場百戰勞明日京華春榜掲¶
　蓬萊天近五雲髙¶
　　　　秋懷¶
<pb:KR4h0143_WYG_178-1b>¶
　沙磧秋髙宛馬肥哀茄一曲塞雲飛南都兒輩應相念¶
　過盡征鴻猶未歸¶
　　　　題周曽秋塘圖¶
　沙鳥飛鳴晩未休棹歌聲在白花洲題詩每恨無佳句¶
　欲剪横塘一片秋¶
　　　張養浩¶
　　　　堂邑宣化堂退食¶
　縣齋公退炷鑪熏聊為塵煩一解紛開户不教香逺去¶
<pb:KR4h0143_WYG_178-2a>¶
簟紋浮動半窗雲¶
　　　行水災郊外¶
雲駁疎隂漏日華曨曨晨色散林鴉馬前怪底猶明月¶
路轉滿川蕎麥花¶
　　　過李漑之天心亭¶
放眼乾坤獨倚闌古今如夢水雲閑南山也解留連客¶
直送嵐光到坐間¶
　　辛文房¶
<pb:KR4h0143_WYG_178-2b>¶
　　　清明日遊太傅林亭¶
隔水園林丞相宅路人猶記種花時可憐總被風吹盡¶
不許遊人折一枝¶
　　曹伯啟¶
　　　九日省舅氏郭西獨行因書所見¶
浩浩陰風釀宿霾道邊佛刹記曽來蕎花不識秋光老¶
猶向桑陰密處開¶
遥空無礙日淒淒過雨平田尚有泥極目斷鴻明滅處¶
<pb:KR4h0143_WYG_178-3a>¶
淡煙衰草一時低¶
豪家此日醉金樽驢背愁詩睡正昏野雉一聲驚夢散¶
蒼煙起處是前村¶
　　劉賡¶
　　　百門山¶
一泓寒碧湛空青噴玊跳珠不少停落日湧金亭下看¶
百泉亭是萬泉亭¶
太行山色撲亭除疎影横斜水竹居寄語愛梅林處士¶
<pb:KR4h0143_WYG_178-3b>¶
蘇門風土勝西湖¶
　　張珪¶
　　　題周曽秋塘圖¶
荷枯葦折澹秋塘岸側夫容鏡裏妝水宿雲飛禽共樂¶
不須别處覓瀟湘¶
　　李溥光¶
　　　屏風山¶
何年雲母化蒼顔闔境居民盡仰瞻應是山城春意少¶
<pb:KR4h0143_WYG_178-4a>¶
天教遮斷北風寒¶
　　孟淳¶
　　　題髙尚書夜山圖¶
月底江山如畫好樓中几席與秋清剡平不到髙人手¶
一段風流可得成¶
江行山立月盤桓有客無言樓上看清興閒隨城漏盡¶
夜深風露恐髙寒¶
　　　白雲山¶
<pb:KR4h0143_WYG_178-4b>¶
萬疉巉巖一徑開中間空洞白雲堆陽坡草軟人稀到¶
惟有青猿曝背來¶
　　　瀑布¶
聚不成雲散似煙自風自雨洞中天白龍飛下無尋處¶
化作鱗鱗碧一川¶
　　回回¶
　　　賈公祠¶
烈日當空存大節嚴霜捲地掲孤忠至今凜凜有生氣¶
<pb:KR4h0143_WYG_178-5a>¶
消得聲光吐白虹¶
　　馮翼¶
　　　絶句¶
竹外斜陽賣酒家雨餘紅杏壓枝斜天涯無限傷春意¶
自向風前拾落花¶
　　任士林¶
　　　四雁圖(錄二首/)¶
江北江南秋正嬌孤飛萬里氣方豪平生慣有冰霜翼¶
<pb:KR4h0143_WYG_178-5b>¶
却笑東風燕雀高¶
孤咮雙翎睡古香蘆花水淺海雲黄城頭未落三更月¶
夢入青天萬里長¶
　　　贈相者王月屋¶
布囊詩巻勝黄金白紵烏紗碧眼深自是清時少遺逸¶
不須物色到山林¶
　　姚式¶
　　　題息齋居士畫錢徳鈞水村圖¶
<pb:KR4h0143_WYG_178-6a>¶
問君何許水邊村亦有扁舟乗興人無限好山茅屋外¶
他年儻許我為鄰¶
　　馬祖常¶
　　　驪山¶
繡嶺春來緑樹圎東風吹影入温泉華清夢斷飛塵起¶
玉雁銜香墮野田¶
　　　河湟書事¶
陰山鐵騎角弓長閒日原頭射白狼青海無波春雁下¶
<pb:KR4h0143_WYG_178-6b>¶
草生磧裏見牛羊¶
波斯老賈度流沙夜聽駞鈴識路賖採玉河邊青石子¶
收來東國易桑麻¶
　　　七夕舟中苦熱¶
嘗憶銀牀桐泣露更思玉椀蔗流漿天孫初嫁龍綃薄¶
却恐秋河入夜涼¶
　　　春日即事¶
梨花白罷海棠紅誰為韶光次第工小閤捲簾春事晩¶
<pb:KR4h0143_WYG_178-7a>¶
竚看蝴蝶過庭東¶
　　　送胡古愚還越¶
送客歸山天正霜呉江蟹美橘初黄上林千樹櫻桃熟¶
莫戀金華是故鄉¶
　　　閩浙之交三首¶
閩嶠人居罨畫圖客行只欲望京都筍輿軋軋相思嶺¶
秋雨空濛叫鷓鴣¶
路入閩中盡翠微家家蕉葛作秋衣石牆遮竹松圍屋¶
<pb:KR4h0143_WYG_178-7b>¶
時有丹禽哺子規¶
山溪秋瀨急飛淙萬斛跳珠濺石矼閩女唱歌來漂苧¶
素馨花插髻丫雙¶
　　　五月芍藥¶
紅芍花開端午時江南遊客苦相疑上京不是春光晩¶
自是天家日景遲¶
　　　貢院次曹子眞尚書韻¶
杏園三月換銀袍燕子西飛背伯勞賦罷長楊傳唱急¶
<pb:KR4h0143_WYG_178-8a>¶
天門金榜日華髙¶
紅綾餅餤出宫闈賜宴恩榮玉殿西白髪詞臣曽射䇿¶
榜名欣見武都泥¶
　　　殿試和李參政韻¶
五雲天近晝香殘紅白花枝滿藥闌一夜東風吹小雨¶
殿頭持巻隔簾看¶
　　　丁夘上京四絶¶
山雨晴時已是秋苑中行殿日華浮長楊十里旌旗宿¶
<pb:KR4h0143_WYG_178-8b>¶
不使飛霜入畫樓¶
離宫秋草仗頻移天子長楊羽獵時白雁水寒霜露滿¶
騎奴猶唱蹋歌詞¶
海國名鷹豈鶻胎渥洼天馬是龍媒明時不惜黄金賜¶
只欲番王萬里來¶
持橐詞垣巳賜金對衣侍拜更恩深何如坐索長安米¶
只有詩歌滿翰林¶
　　　御溝春日偶成¶
<pb:KR4h0143_WYG_178-9a>¶
御溝流水曉潺潺直似長虹曲似環流入宫牆才一尺¶
便分天上與人間¶
水南沙路雨清塵桃李花開蛺蝶春三月京華寒食近¶
東風十里酒旗新¶
　　　趙中丞折枝圖¶
　　　　牡丹¶
洛陽春雨溼芳菲萬斛臙脂染舞衣帳底金盤承蜜露¶
東家蝴蝶不須飛¶
<pb:KR4h0143_WYG_178-9b>¶
　　　　石榴¶
乗槎使者海西來移得珊瑚漢苑栽只待綠陰芳樹合¶
蕊珠如火一時開¶
　　　　芙蓉¶
館娃宫裏醉西施不覺秋生水殿時酒病却嫌丹粉惡¶
洗妝天上影娥池¶
　　　　山茶¶
火齊珠紅拂翠翹石家步障曉寒消千枝蠟炬燒春夜¶
<pb:KR4h0143_WYG_178-10a>¶
羯鼓催花打六么¶
　　　絶句¶
江南女兒年十五兩髻丫丫面粉光小紅船上採蓮葉¶
北客初來應斷腸¶
翡翠明珠載畫船黄金腰帶耳環穿自言家住波斯國¶
只種珊瑚不種田¶
甬東賈客錦花袍海上新收翡翠毛買得呉船載呉女¶
都門日日醉春醪¶
<pb:KR4h0143_WYG_178-10b>¶
　　　寄示男武子¶
爛漫天孫織錦機春風吹雨洗芳菲香泥滿地臙脂溼¶
只許新來燕子飛¶
　　　桃花馬¶
白毛紅㸃巧安排勾引春風上背來莫解雕鞍橋下浴¶
恐隨流水泛天台¶
　　　擬唐宫詞¶
銀牀井冷露漙漙半臂熏衣釧辟寒不恨長門冬夜永¶
<pb:KR4h0143_WYG_178-11a>¶
小奴休報韤羅單¶
八姨粉翠錫千緡脂盝新妝百寳勻白髪上陽宫女老¶
補衣重拆繡麒麟¶
露蘭研粉壽陽妝簾内新燒百刻香圓舌教成鸚鵡語¶
偷將玉笛送寧王¶
花氣蒸霞淑景明望仙樓上看彈鶯李謩吹笛宫牆外¶
學得梨園第幾聲¶
　　　集袁王二學士詩為首二句祖常足成之¶
<pb:KR4h0143_WYG_178-11b>¶
石城月落鴉棲堞秋浦天清雁拂簷春送亂紅浮酒面¶
山飄空翠溼書籖¶
　　張起巖¶
　　　題金臺集¶
崇天門下聴臚傳臺閣聨翩四十年今日懸車歸故里¶
杖藜攜酒落花前¶
玉帶難圍老病身廟堂補報乏涓塵衰年作别情懷惡¶
秉燭題詩贈故人¶
<pb:KR4h0143_WYG_178-12a>¶
愛君談辯似懸河更喜交情古意多長使馬周貧作客¶
令人千古媿常何¶
百尺髙樓易水東千金曽此彀英雄君來却在承平日¶
先䇿詩壇第一功¶
　　　濰縣八景(録四首/)¶
　　　　南溪垂釣¶
垂栁陰陰䕶碧溪溪邊釣叟坐苔磯是非撥置綸竿外¶
閒看沙頭白鷺飛¶
<pb:KR4h0143_WYG_178-12b>¶
　　　　孤峰夕照¶
一抹殘陽碧映岑孤峯倒影月成陰牧童横笛歸家去¶
鞭趂牛羊出逺林¶
　　　　麓臺秋月¶
銀河漾漾淨天街碧月輝輝照麓臺臺上讀書燕公子¶
青光依舊向人來¶
　　　　青陽晴眺¶
秋風雨霽碧天涼極目城樓逸興長幾簇人家山色裏¶
<pb:KR4h0143_WYG_178-13a>¶
一川禾黍半蒼黄¶
　　貢奎¶
　　　槍竿嶺¶
百折迴岡勢欲迷舉頭山市與雲齊經行絶似江南路¶
落日青林杜宇啼¶
　　　上藍寺¶
古寺迴廊雪滿階官閒因訪老僧來上方晴日簷聲響¶
絶愛小窗臨竹開¶
<pb:KR4h0143_WYG_178-13b>¶
　　　舟中偶成¶
稻花水落正魚肥湖上孤雲帶雨歸林影倒涵波鏡動¶
白鷗低傍釣船飛¶
　　　偶成¶
瀲瀲横塘栁四圍雨餘來看綠陰肥燕翎拂處波如縠¶
半幅深紅漾落暉¶
　　　望池州山¶
少年江上一官閒老去重來似夢間欲覓故人行樂處¶
<pb:KR4h0143_WYG_178-14a>¶
白雲遮盡九華山¶
　　　慈湖磯¶
碧蘿交蔓絡崖陰潭底潛蛟萬仞深今古江流推不去¶
溼雲長䕶最髙岑¶
　　　寄報國寺訢笑隱¶
江海無端客路長扁舟明日棹滄浪遥知風雨溪窗夜¶
夢逐潮聲到上方¶
　　許有壬¶
<pb:KR4h0143_WYG_178-14b>¶
　　　次安南王韻¶
涼入簾幃夜色輕瑶臺添月更虚明一壺天地渾無迹¶
只有清風動竹聲¶
山中活計只餐霞世事茫茫日自斜謫到玉堂無好況¶
夜深猶草侍中麻¶
　　　和康里子山韻¶
洞深春草透蘭芽窗曉雲香亂海霞萬丈紅塵飛不到¶
紫蕭吹綻碧桃花¶
<pb:KR4h0143_WYG_178-15a>¶
　　　李陵臺¶
李陵臺下駐分臺紅藥金蓮徧地開斜日一鞭三十里¶
北山飛雨逐人來¶
　　　都門栁¶
都門四十里青青幾度迎人幾送行老子有言來致栁¶
只煩相送莫相迎¶
　　　夜次館陶¶
三老趨程不憚勞船頭坐看月輪髙煙村漁火微茫外¶
<pb:KR4h0143_WYG_178-15b>¶
一簇人家是館陶¶
　　　即事¶
幾家門繫釣漁船一陣風香燎麥煙畫出太平村落景¶
酒旗多在綠楊邊¶
逺浦客㠶明冉冉前村牧笛響嗚嗚園桑葉盡蠶成繭¶
庭樹陰濃燕引鶵¶
　　　次和可行圭塘雜詠¶
　　　　日夕觀山¶
<pb:KR4h0143_WYG_178-16a>¶
林慮千仞翠巖巖罨畫工夫在暮嵐徙倚崇臺觀未足¶
紅輪西北月東南¶
　　　　雨中移竹¶
山人聚景作池臺移得龍孫帶雨栽頃刻雲間晴日上¶
便教陰過酒尊來¶
　　許有孚¶
　　　圭塘雜詠(并序/)　(錄三首/)¶
　　圭塘亭臺浚築之役經始及落成有孚實皆與聞¶
<pb:KR4h0143_WYG_178-16b>¶
　　吾兄時一來遊雖乗興忘返而芳春長夏秋晴冬¶
　　燠有孚獨得賞玩竟日不敢孤兄之賜謹取日所¶
　　為事各成小詩題曰圭塘雜詠用發長者一笑塘¶
　　之可詠者不止此又當別撰拜呈¶
　　　　栁下聴鶯¶
陰陰煙翠足濳身其奈嬌喉百囀新却憶當年閶闔曉¶
恩袍光照上林春¶
　　　　日夕觀山¶
<pb:KR4h0143_WYG_178-17a>¶
晩晴臺上看巉巖萬壑千峰起翠嵐恰似雲問招五老¶
今宵有夢定江南¶
　　　　遶隄種菊¶
酒熟同招隱士看飢來忍把落英餐春風無限閒桃李¶
不似黄花耐嵗寒¶
　　　睡起偶成¶
清風枕簟水雲鄉夢覺槐根百慮忘起課山僮笑多事¶
飼魚跟藕摘蓮房¶
<pb:KR4h0143_WYG_178-17b>¶
　　王約¶
　　　題周曽秋塘圖巻¶
泛泛澄波綠滿池横塘風景四時宜鴛鴦鸂鶒貪嬉戲¶
春去秋來總不知¶
　　王毅¶
　　　題周曽秋塘圖¶
兩兩幽禽渺渺陂蒹葭荷葉澹相依只愁夜半秋聲起¶
滿耳西風吹夢歸¶
<pb:KR4h0143_WYG_178-18a>¶
　　趙世延¶
　　　題周曽秋塘圖¶
傍水芙容照晚妝溪禽沙鳥滿秋塘枯荷折葦蒹葭外¶
不著黄花噴晩香¶
　　蒲道源¶
　　　次仇教授西鄉道中言懷¶
荆榛莽莽暗前村間有花枝弄好春誰料山禽解生事¶
一聲腸斷未歸人¶
<pb:KR4h0143_WYG_178-18b>¶
花枝不管人為客笑向春風滿意開忽憶尋芳年少事¶
夢魂曽繞故鄉來¶
　　　題洋州土神祠海棠¶
一㸃芳心肯破慳恨無紅錦護朝寒花如解語應須道¶
多謝詩人著眼看¶
　　　題蒼玉亭巻¶
冷光翠色入疎櫺嵗晩相看眼共青靜聴蕭蕭有餘韻¶
似能和我讀黄庭¶
<pb:KR4h0143_WYG_178-19a>¶
　　　題墨梅圖¶
春風不解惜瓊英可是招魂有客卿記得小橋曽度處¶
數枝和月浸溪明¶
　　　已已上元¶
太平節物自欣欣燈火鼇山閙徹晨今夜月華依舊好¶
可憐只解照愁人¶
　　　賦栁¶
枯樹生荑色已嬌低垂江岸映溪橋東君不惜黄金縷¶
<pb:KR4h0143_WYG_178-19b>¶
散作春風十萬條¶
　　雷機¶
　　　天游峰¶
俗鞅塵覊可自由今朝始泛武夷舟登髙謝得天游趣¶
三十六峰雲影秋¶
　　陳櫟¶
　　　晚蟬¶
秋早梧桐颭晚風鳴蟬無數樹陰中斜陽似假渠聲勢¶
<pb:KR4h0143_WYG_178-20a>¶
只是斜陽不久紅¶
　　王振鵬¶
　　　蜻蜓¶
露凉芳草曉風吹紗翼輕明水影欹莫便臨平山下去¶
眼睛雙眩碧琉璃¶
　　郭天錫¶
　　　次韻袁通甫¶
晚風索索酒初醒巖桂花開香滿庭掩書不讀亦不寐¶
<pb:KR4h0143_WYG_178-20b>¶
明暗一燈如露螢¶
　　　宿焦山上方¶
揚子江頭風浪平焦山寺裏晩鐘鳴爐煙已斷燈花落¶
喚起山僧看月明¶
　　何中¶
　　　夕陽¶
夕陽盡入笛聲中兩岸漁樵一水通楊栁巳疎楓漸落¶
黄花渾未識秋風¶
<pb:KR4h0143_WYG_178-21a>¶
　　　次史葯房池上即事韻¶
萬蕊蜚香百草芽簾旌不動栁陰斜幽禽還識欄邉客¶
曽立東風仗外花¶
　　　登髙¶
數峰髙聳萬峰低看到斜陽意欲迷一朶碧雲深淺碧¶
殷勤只在數峰西¶
　　　小齋獨坐¶
老蘇朱墨十分工應笑林間逺世蹤翠樹𤣥蟬秋滿院¶
<pb:KR4h0143_WYG_178-21b>¶
更添何處一聲鐘¶
　　　穆山¶
一陂凝緑倒垂天直上層峰積翠邉迢遞煙雲三百曲¶
水聲徐出石門前¶
　　　維揚道中¶
淮天如水水如秋葉葉漁郎下釣舟北畔荷花南畔栁¶
殷勤送我到揚州¶
香霏滿櫂渡長溝濃著秋光淺著愁日暮女郎清唱發¶
<pb:KR4h0143_WYG_178-22a>¶
鴛鴦斜拂栁邉洲¶
　　　䢴溝¶
衰栁殘荷并慘然青山隔岸弄嬋娟多情惟有邗溝水¶
長送江南過客船¶
　　　微雨¶
一天微雨濕芳塵紅綠相依幾聚春家在海棠花下住¶
傷心長是未歸人¶
　　　放船¶
<pb:KR4h0143_WYG_178-22b>¶
晩色重重放客舟輕風吹漾落潮流林巒盡異来時路¶
知是明朝到福州¶
　　　清江道間阻雨¶
峰影微昬樹影明人煙深淺水縱横前時逢雪今逢雨¶
長在江南畫裏行¶
　　　新淦藍歩溪¶
陰靄通煙翠作霏春風入雨暖成泥女郎挑菜不知濕¶
調笑相攜過水西¶
<pb:KR4h0143_WYG_178-23a>¶
　　　酬友人見訪不遇¶
荷笠深山采藥回荆扉石徑損秋苔花邉稚子相迎説¶
昨日有人騎馬来¶
　　　荷花¶
曲沼芙容映竹嘉緑紅相倚擁雲霞生来不得東風力¶
終作薫風第一花¶
　　　除夜自封溪歸髙淵¶
鴛鴦翻雨戲迴溪溪路迢遥濕翠圍隔竹杏花紅萬㸃¶
<pb:KR4h0143_WYG_178-23b>¶
何因知我此時歸¶
　　　豫章登舟作¶
城南無樹識神仙閒往閒来四十年西岸青山東岸塔¶
為誰相對老秋煙¶
　　　象牙潭¶
水禽兩兩樹三三近浦遥峰隔嫩嵐新換一天秋色别¶
短篷又過象牙潭¶
　　　豊城道中¶
<pb:KR4h0143_WYG_178-24a>¶
江村南北笑聲頻紅燭花時次第新春水漸生桃葉渡¶
小舟時載嫁歸人¶
　　錢資深¶
　　　題趙榮祿水村圖¶
屋後青山門外溪疎疎蘆葦䕶魚磯地縁清絶人堪笑¶
長是三春雁不歸¶
　　王禎¶
　　　籃¶
<pb:KR4h0143_WYG_178-24b>¶
賣花擔上兩相宜劚藥山前屢挈歸何似採桑盛葉好¶
是中還有綺羅衣¶
　　　拖車¶
早同農具破煙来暮帯樵薪載月迴不比看花南陌上¶
雕輪繡轂殷春雷¶
　　　木棉彈弓¶
主射由来彀此弓豈知弦法有他功却将一掬香緜朶¶
彈作晴雲滿座中¶
<pb:KR4h0143_WYG_178-25a>¶
　　虞集¶
　　　木夫容¶
九月襄王宴渚宫霓旍翠羽度雲中滿汀山雨衣裳濕¶
宋玉愁多賦未工¶
　　　水夫容¶
長洲宫沼醉西施蕩漾蘭舟不自持願奉君王千嵗樂¶
一盤清露玊淋漓¶
　　　送四川憲使¶
<pb:KR4h0143_WYG_178-25b>¶
錦溪園裏千尋竹夏日移牀就綠陰烏㡌練衣邛竹杖¶
閒来誰與共清吟¶
巳歎元經返墨池復愁國史奉嚴祠離鄉游子歸仍晩¶
獨對東風惜鬢絲¶
小東郭外今無舍萬里橋西况問田不恨錦官非昔日¶
但尋玊局是何年¶
　　　曹将軍馬¶
髙秋風起玉闗西踣鐵歸朝十萬蹄貎得當時第一匹¶
<pb:KR4h0143_WYG_178-26a>¶
昭陵風雨夜聞嘶¶
　　　王母圖¶
西望瑶池斗柄旋金明水淨月娟娟請觀阿母神仙籍¶
名在龜山第幾篇¶
　　　竹杏沙頭鸂鶒¶
蛺蝶飛来石竹叢羅𥜗曽試繡紋重荷花啼鳥銀屏暖¶
卧看窗間唾碧茸¶
　　　記夢中詩¶
<pb:KR4h0143_WYG_178-26b>¶
出海雲霞九色茫金容滉瀁水中央向曽賜服𤣥洲玉¶
今結蕭臺五鳯章¶
飛歩崔嵬上九宫親題綵筆篆明虹玉樓臨海連天碧¶
待子扶桑鶴出籠¶
失脚漁磯返棹遲幾回石上候来期老翁巖下諸年少¶
總解題詩笑鬢絲¶
　　　錢舜舉折枝芙容¶
白髪多情憶劒南秋風溪上看春酣剪来一尺呉江水¶
<pb:KR4h0143_WYG_178-27a>¶
擬比千花濯錦潭¶
　　　賦故宋李文襄公植烏石渡舊隠¶
窈窕幽篁帯薜蘿青春白日坐蹉跎試詢烏石江頭水¶
寧有微波接汨羅¶
　　　訪杜𢎞道長史不值道中偶成¶
雨挹輕塵道半乾朝回隨處借花看牆東千樹垂楊栁¶
飛絮時来近馬鞍¶
　　　聽雨¶
<pb:KR4h0143_WYG_178-27b>¶
屏風圍坐鬢毿毿絳蠟揺光照暮酣京國多年情盡改¶
忽(聽/)春雨憶江南¶
　　　春雲¶
春雲漠漠度宫城樓雪初融水未生行過御溝成久立¶
起頭枝上有流鶯¶
　　　與趙子期趨閣¶
日出風生太液波畫橋千尺綵船過橋頭栁色深如許¶
應是偏承雨露多¶
<pb:KR4h0143_WYG_178-28a>¶
　　　玉堂讀卷雜賦¶
待漏宫門聽鑰開䄂中進卷總賢才奏名殿裏千花合¶
傳勅堦前好雨来¶
千花覆檻栁垂絲晝刻傳呼淑景遲聖主自觀新進䇿¶
侍臣簪筆立多時¶
　　　院中獨坐¶
何處他年寄此生山中江上總闗情無端繞屋長松樹¶
盡把風聲作雨聲¶
<pb:KR4h0143_WYG_178-28b>¶
　　　題歐陽原功少監家柯敬仲畫¶
涔陽日日水生波翠䄂黄裳晩棹過珠樹月明花婀娜¶
鳯毛春暖錦婆娑¶
楚宫朝雨過江潭燕燕新来試浴蠶庭下錦衣皆稚子¶
江南春色是宜男¶
　　　紹興間臨安士人有賦曲一春長費買花錢日¶
　　　日醉湖邉玉騘慣識西湖路驕嘶過沽酒樓前¶
　　　紅杏香中簫鼓綠楊影裏鞦韆晚風十里麗人¶
<pb:KR4h0143_WYG_178-29a>¶
　　　天花壓鬢雲偏畫船載得春歸去餘情付湖水¶
　　　湖煙明日重攜殘酒来尋陌上花鈿思陵見而¶
　　　喜之恨其後疊第五句酸寒改曰重扶殘醉因¶
　　　歐陽原功言及此與陳衆仲尋腔度之歌之一¶
　　　再董此宇求書其事因書之并係以此詩¶
重扶殘醉西湖上不見春風見畫船頭白故人無在者¶
斷堤楊栁舞青煙¶
　　　八月十五日得㫖先歸驛騎在門復召還草詔¶
<pb:KR4h0143_WYG_178-29b>¶
　　　十七日至桓州驛題壁¶
烏桓東望天無際祗有銀蟾出海頭不得吹簫送清夜¶
禁城鐘鼓度中秋¶
　　　酬書巢送椶帚¶
積雨蒼苔路不分松花盡日落紛紛塵埃滿䄂歸来晚¶
誰與柴門掃白雲¶
　　　子昻畫¶
棠梨枝上白頭翁墨色如新最惱公直似故園花石外¶
<pb:KR4h0143_WYG_178-30a>¶
銅盤和露冩東風¶
　　　畫馬¶
蕭條沙苑貳師還苜蓿秋風盡日閒白髪圍人曽習御¶
長鳴知是憶闗山¶
　　　題納凉圖¶
百頃芙容水滿隄綺窗只在畫橋西羊車薄暮過湖曲¶
驚起鴛鴦不並棲¶
　　　息齋竹¶
<pb:KR4h0143_WYG_178-30b>¶
紫貂早解獵圍驂一棹夷猶雪滿簪山雨欲来春樹暗¶
盡将情思冩江南¶
　　　題子昻春江聽雨圖¶
憶昔江湖聽雨眠翩翩歸雁度春前數株古木倚茒舍¶
老去何年踏釣船¶
　　　次韻杜徳常典籖秋日西山有感¶
落日龍舟山下回寺門依舊對山開霜凋碧樹煙生草¶
從此頻傷八月来¶
<pb:KR4h0143_WYG_178-31a>¶
每進文章出殿遲日華西轉萬年枝甘泉罷幸揚䧺老¶
滿鬢秋風不受吹¶
　　　題柯敬仲畫¶
牽牛引蔓上棠梨上有幽禽夜夜棲自信秋風動疎竹¶
江南落月不須啼¶
　　　題蔡端明蘇東坡墨蹟後(東坡墨跡云天際烏/雲含雨重樓前紅日)¶
　　　(照山明嵩陽居士今何在青眼看人萬里情此/蔡君謨夢中詩也僕在錢塘一日謁陳述古邀)¶
　　　(余飲堂前小閣中壁上小書一絶君謨真迹也/綽約新嬌生眼底侵尋舊事上眉尖問君别後)¶
<pb:KR4h0143_WYG_178-31b>¶
　　　(愁多少得似春潮夜夜添又有人和云長垂玉/筯殘妝臉肯為金釵露指尖萬斛閒愁何日盡)¶
　　　(一分真態為誰添二詩皆可觀後詩不知誰作/也杭州營籍周韶多蓄竒茗常與君謨鬬勝韶)¶
　　　(又知作詩子容過杭述古飲之韶泣求落籍子/容曰可作一絶韶援筆立成曰隴上巢空歳月)¶
　　　(驚忍看回首目梳翎間籠若放雪衣女長念觀/音般若經韶時有服衣白一坐嗟嘆遂落籍同)¶
　　　(軰皆有詩送之二人最善胡楚云淡妝輕素鶴/翎紅移入朱闌便不同應笑西園舊桃李强匀)¶
　　　(顔色待春風龍倩云桃花流水本無塵一落人/間幾度春解珮暫酬交甫意濯纓還見武陵人)¶
　　　(固知杭人/多慧也)¶
祗今誰是錢塘守頗解湖中宿畫船曉起鬬茶龍井上¶
<pb:KR4h0143_WYG_178-32a>¶
花開陌上載嬋娟(白樂天蔡君謨陳述/古蘇子瞻皆杭守也)¶
老却眉山長㡌翁茶煙輕颺鬢絲風錦囊舊賜龍圑在¶
誰為分泉落月中¶
三生石上舊精魂解后相逢莫重論縱有繡囊留别恨¶
巳無明鏡著啼㾗¶
能言學得妙蓮華贏得春風對客誇乞食衲衣渾未老¶
為題靈塔向金沙(丹丘柯敬仲多蓄魏晉法書至宋人/書殆百十函隨以與人弗留也他日)¶
(獨見此軸在几格間甚怪之及取觀則吾坡翁書蔡君/謨夢中詩及守居閣中舊題也第三詩以為不知何人)¶
<pb:KR4h0143_WYG_178-32b>¶
(作其軒轅彌明之流與陳太守放營妓三詩亦辱翁翰/墨流傳至今亦有縁耶巻後多佳紙敬仲求集作詩識)¶
(其後賦此四首是日試郭屺墨但目疾轉深不復能作/字又不知年嵗後雖若此者亦尚能作否臨楮慨然至)¶
(順辛未二月望/日蜀人虞集書)¶
　　　題著色山圖¶
巫山空翠濕人衣玉笛凌虛韻轉微宋玉多情今老矣¶
閒雲閒雨是耶非¶
　　　臘日偶題¶
舊時燕子尾毿毿重覓新巢冷未堪為報道人歸去也¶
<pb:KR4h0143_WYG_178-33a>¶
杏花春雨在江南¶
　　　與陳升海¶
門外大風都不起窗前卷書淨於水匡廬道士上清来¶
吹笛數聲月明裏¶
　　　題扇與周幹臣¶
玉疊松花蜜餅香龍珠星顆露盤涼遥知環碧樓中坐¶
翠竹蒼松夏日長¶
　　　趙千里小景¶
<pb:KR4h0143_WYG_178-33b>¶
前代王孫不好武拈筆幽窗寫汀渚殘雲野水三百年¶
依舊松筠濕春雨¶
　　　韓幹馬¶
開元沙苑蒺藜秋韓幹新圖總不收天廐真龍竒骨在¶
故知臣甫負驊騮¶
　　　曹覇下槽馬¶
櫪下長年飽豆芻誰通馬語識踟蹰主恩深重知何報¶
或者東封駕鼓車¶
<pb:KR4h0143_WYG_178-34a>¶
　　　題饒世英所藏孤鶴圖¶
海風吹月憶危巢清夜梳翎雪堕㘭仙客不知猶是畫¶
每聽長唳向松梢¶
　　　贈朱萬初¶
珥貂鳴珮入明光新墨初成進御牀草野小臣春夢短¶
猶懐染翰侍君王(天厯已已天下大定中外乂安天子/始作奎章之閣於宫庭之西日親御)¶
(翰墨時榮公存初康里公子山皆近侍閣下以朱萬初/所製墨進大稱㫖得祿食藝文之館其名籍甚邈在草)¶
(野豈勝千/古之思乎)¶
<pb:KR4h0143_WYG_178-34b>¶
延閣晨趨接珮聲又紆朱紱向江城丹心要似東陽水¶
釀作官壺徹底清(朱萬初以年勞恩賞出佐帥幕南海/轉丞東陽東陽文物之邑俗第以名)¶
(酒歸之豈其山川之望哉韓文公譏丞不負余余負丞/今丞凡邑之風俗教命刑獄科賦無不得言言之當無)¶
(不可行存乎其人/而已萬初勉之)¶
　　　雪後偶成¶
曉来殘雪在陂陀逺似羊羣或似鵞憶踏春泥看栁色¶
駝裘貂㡌度冰河¶
　　　自賛題白雲求陳可復所寫像¶
<pb:KR4h0143_WYG_178-35a>¶
歸来江上一身輕野服初成拄杖行秪好白雲相伴住¶
天台廬阜聽松聲¶
　　　子昻竹¶
憶昔呉興寫竹枝滿堂賔客動秋思諸公老去風流盡¶
相對茶煙颺鬢絲¶
　　　題大别山栢圖¶
憑陵霜雪鼓風雷此樹相傳手所栽想見樓頭黄鶴客¶
千年一度此山来¶
<pb:KR4h0143_WYG_178-35b>¶
　　　中秋前偶賦¶
一室蕭然絶蔽虧桂香初發自先知已無熱惱仍無夢¶
坐到空林月落時¶
空林月落大如盤雞犬無聲曉氣寒童子儗謀朝一食¶
玊杯盛得露漙漙¶
一杯濃露滑如飴灌漑清涼可療飢畢力石田嗟已晩¶
空山何處採靈芝¶
采芝不覺過前山偶荅樵歌暮却還人影自行殘照外¶
<pb:KR4h0143_WYG_178-36a>¶
雨雲先入翠微間¶
　　　次韻荅魯子翬參政¶
海風吹雨散晨曦紈扇髙堂兩鬢絲想見東南賔客盛¶
臨江釃酒看潮時¶
病鶴前年下玊京空巢聊寄一毛輕白雲千載悠悠外¶
自照寒溪野水清¶
　　　玊龍圖¶
貝闕澄澄海月生水晶簾影接空明鮫綃剪得霓裳就¶
<pb:KR4h0143_WYG_178-36b>¶
却擁冰髯上太清¶
　　　郭熙畫本¶
江南喬木巳無多誰畫參天鐵石柯記得玊堂春晝永¶
寒林坐對老東坡¶
　　　贈閒白雲¶
白雲東去又經春每想飛鴻到水濵幾箇遮山松樹子¶
憑君灑雨洗埃塵¶
　　　無題¶
<pb:KR4h0143_WYG_178-37a>¶
貝闕珠宫夜不眠露華浩浩月姢姢不應又作人間夢¶
窈窕吹簫度碧煙¶
　　　聞機杼¶
咿啞機杼隔林幽夢覺江湖憶舊遊滿地月明涼似水¶
數聲柔櫓過揚州¶
　　　溪橋踏雪¶
萬竹亭亭積雪明衝寒先到寄髙情過橋不是尋常客¶
共聽空山裂帛聲¶
<pb:KR4h0143_WYG_178-37b>¶
　　　賦范徳機詩後¶
玉堂妙筆交情盡投老江南隔死生最憶崖州相憶處¶
華星孤月海波清¶
　　　癸酉嵗晩留上方觀¶
燈前自了讀殘經風入疎簾月入櫺坐到夜深誰是伴¶
數枝梅萼一銅瓶¶
偶行幽徑豈尋春忽見蘭叢紫茁新幸自林深可終日¶
莫将香引路行人¶
<pb:KR4h0143_WYG_178-38a>¶
山中積雪到簷端獨對篝燈坐夜䦨不是梅花心似鐵¶
如何禁得許多寒¶
　　　桂亭¶
夜色澄澄海氣深水光蕩漾入簾旌冰肌玊骨便清夢¶
不為吹蕭送月明¶
　　　田舍¶
晨昬車馬亂雲煙花下追遊亦偶然百舌無聲春亦去¶
蕭蕭田舍日髙眠¶
<pb:KR4h0143_WYG_178-38b>¶
　　　别爕元圃後重寄¶
郭西山路有寒梅想見臨行首重回夜聽雨聲知水長¶
滿船明月幾時開¶
　　　古檜¶
根到深泉石作身疎疎香葉不知春海波不動天風逺¶
千嵗寒蛟作老人¶
　　　王朋梅東涼亭圖延祐中奉勑所作草也¶
灤水東流紫霧開千門萬戸起崔嵬陂陀草色如波浪¶
<pb:KR4h0143_WYG_178-39a>¶
　長是鑾輿六月来¶
　　　　丁夘禮部考試次韻¶
　憶昔坡頭接錦袍深堂披巻效㣲勞三年重得同清夜¶
　宫燭風簾見月髙¶
　袍鵠鏘鏘赴曉闈分廬陳藝别東西憑敎紅杏休開徹¶
　早晩開闗蹋雪泥¶
　　　　贈傅與礪¶
　水玊空青不易求蘭苕翡翠擅清秋才情豈是人間少¶
<pb:KR4h0143_WYG_178-39b>¶
　不到髙堂夢未休¶
　　　　洪厓橋¶
　澄江如練碧悠悠一色蘆花覆逺洲無盡春天歸雁急¶
　月明寒影不曽留¶
　　　　青山白雲圖¶
　獨向山中訪隐君行窮千澗水沄沄仙家更在空青外¶
　只許人間禮白雲¶
御選元詩巻七十¶
