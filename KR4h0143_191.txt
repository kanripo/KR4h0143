# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:46.288778
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷二十二
<pb:KR4h0143_WYG_191-1a>¶
　欽定四庫全書¶
御選明詩卷二十二¶
　　五言古詩七¶
　　　童軒¶
　　　　擬古¶
　有園莫種桃有地須種竹桃樹揺春風嫣然媚紅緑豈¶
　無一時好終随車馬足何如青竹枝嵗晚在幽谷節直¶
　心亦虚氷霜立寒玉¶
<pb:KR4h0143_WYG_191-1b>¶
　　　　和韋蘇州寄全椒山中道士¶
　兀坐郡齋裏逺憶黄冠客洞口採芝歸羣羊卧白石風¶
　吟落葉秋雨翳殘鐘夕攜酒欲相尋山深㫁行跡¶
　　　　和栁栁州贈江華長老¶
　丈室團菁茅禪心湛虚寂去嵗春陵來蕭然寄髙迹貝¶
　葉坐翻經篝燈寒照壁萬慮澹無營一盂飯昬夕松關¶
　疎雨鳴竹塢幽泉滴入定起來遲曇花滿身積¶
　　　　池上夜坐¶
<pb:KR4h0143_WYG_191-2a>¶
池上微雨收涼月吐空谷蕭蕭敗垣栁疎影覆我屋草¶
深蛤争鳴荷折鷺驚宿偶此遂閒情居然忘寵辱¶
　　王越¶
　　　中秋對月用孟浩然韻¶
明月下空庭清光寒不濕褰簾坐來久忽見飛螢入空¶
懐寂無聊何處砧聲急對酒不成唫起向西風立¶
　　　榆陵送武靖侯趙公還京¶
古人一日別常懐千里思况在天之涯而與君相離風¶
<pb:KR4h0143_WYG_191-2b>¶
寒嵗云暮夜永雞鳴遲悠悠行路難苦樂心自知人生¶
如浮雲聚散安可期君歸日以逺我歸當何時豈不念¶
鄉國顧此王事縻霜月滿孤城照見遊子悲¶
　　　金雀花¶
侯門愛金雀金雀顔色好化作枝上花凌春獨開早冶¶
遊亭館多芳容等閒老東風一飄零不及澗邊草¶
　　李應楨¶
　　　東禪寺¶
<pb:KR4h0143_WYG_191-3a>¶
松杉滿院風𤓰豆一籬緑不聞車馬過時得髙人宿日¶
暮還獨歸悵望城東曲¶
　　何喬新¶
　　　秋懐¶
驚飇撼庭樹秋風慘悲涼𤣥鳥已逺逝羣鴻亦南翔幽¶
人抱遐思攬衣起徬徨念昔少壯日志輕杜與房淹留¶
竟何成鬢髪倐已蒼平津為漢輔汲生老淮陽感彼積¶
薪歎悽然使心傷¶
<pb:KR4h0143_WYG_191-3b>¶
　　邱濬¶
　　　擬古¶
依依重依依不忍生别離别離已可悲况值秋風時栁¶
衰不堪折情苦不堪說願妾為小星君身化明月明月¶
貼天飛小星恒相隨月出星隨出月歸星亦歸莫學秋¶
胡妻相逢不相識生者固可慙死者亦何益¶
　　　送廣東夏廉憲¶
當宁念逺氓塗炭日以極詔簡在廷臣徃司風紀職僉¶
<pb:KR4h0143_WYG_191-4a>¶
曰御史某秉徳剛且直屬耳按左右風聲甚煇赫兵政¶
既以舉吏弊亦以革謡言聞逺近公論推第一無如斯¶
人可拜手荅明勅天子曰俞哉超授三品秩天語重丁¶
寧綸命光舄奕百僚無間言相見咸唶唶而我嶺南人¶
慶幸倍千百預為鄉人喜従此得蘇息特恩許乗傳陛¶
辭行有日走也官禁近早有半面識中心久有懐臨分¶
忍緘黙聊為陳本末幸與垂采擇惟兹東廣地富麗自¶
古昔秦初已内附漢後亦廣斥東西數千里十郡六十¶
<pb:KR4h0143_WYG_191-4b>¶
邑衛所錯其間小大五十七憶昔全盛時承平久寧謐¶
家家有葢藏人人各安適土著少流徙世業足資給士¶
族尚詩禮農家務耕織先期輸賦稅俛首供力役民不¶
受箠楚兵不識鋒鏑行旅不齎粮逺出不待吉昬夜絶¶
剽竊歉嵗無行乞况復天氣暄地利多所獲三冬著苧¶
衣五月收新稙山畬少汙萊水田自潮汐舟遊泛滄茫¶
火種燒屴崱曉包趁墟飯晴著登山屐海錯富蚌蜆家¶
烹剰豚&KR0008;文木生山林珍貨來蕃舶荔奴然火樹橘柚¶
<pb:KR4h0143_WYG_191-5a>¶
垂金實閭右食素封田圃盛嘉植愛身寧破産終訟羞¶
曲筆遐邇總安恬公私舉豐殖逮及廿年來長吏恣胸¶
臆厚利動其中甘言誘其側欺彼民柔愚藐兹地遐僻¶
遂決禮義防大肆搏噬力把臂褫其衣抉口奪之食溪¶
壑填不滿氣燄撲難熄上下相師承前後遞沿襲豈云¶
無鷹鸇方自為蟊螣天門逺萬里無地訴寃抑致令仁¶
厚性化作兇險質弄兵潢池中延息茍旦夕外邪尋即¶
除中虚遂成疾蠢兹洞口猺窺伺乗間隙始惟掠近地¶
<pb:KR4h0143_WYG_191-5b>¶
稍稍出復匿迹彼素脆愞頓異戎與貊制伏本非艱而¶
我狃安逸武胄恥言兵文吏諱申賊縦虎出林薄延鬼¶
入居宅路有横草虞關無一夫搤長驅捲村落乗夜盗¶
城壁豈彼智有餘乃我法不立嵗嵗轉猖披邊境遭轥¶
轢脅従日漸多兇徒日增益居民就流散人烟渺蕭瑟¶
已身不自䘏何暇問家室田蕪乏犢耕井渫無人汲萬¶
家春草青一望秋原赤禾麻種殆絶雞大聲亦寂昬雨¶
燐火青涼月死骨白内地幸茍免因之困供億相扇咸¶
<pb:KR4h0143_WYG_191-6a>¶
弗靖濡沫聊戢戢方今堯舜朝大臣總臯稷萬國俱時¶
雍一方獨艱阨九重赫然怒遣將𢷬其&KR0034;天道信好還¶
王師本無敵鼎魚姑假喘穴蟻難蔵迹行當見埽平腥¶
穢永蕩滌却愁火然岡㒺辨玉與石嗟爾嶺徼人罹此¶
殊可惜賈父來每晚謝令去不亟由來非一朝往者何¶
嗟及幸兹天日開光景方昭熠草木回生意山川増秀¶
色福星離紫垣甘雨随丹軾指日下湞江持節鎮南國¶
先聲一以聞父老歡以泣迎拜古道傍應以手加額願¶
<pb:KR4h0143_WYG_191-6b>¶
言明使君代天布仁徳為我招殘魂為我肉枯骼為我¶
作保障為我剪荆棘為我開喉吻為我插羽翼醫我眼¶
前瘡除我腹中&KR0146;我寒衣以裘我飢食以粒生者受我¶
㕓死者與我椑一夫或失所孰非使君責使君今已行¶
行行去須急齊民正倒懸異類尚反仄如病望醫師如¶
旱望雨澤寄聲報吾人此公古難得瘴海行將清貪泉¶
不能惑佇看凋弊區復作全盛域¶
　　　古意¶
<pb:KR4h0143_WYG_191-7a>¶
千金買寳刀百金買角觹寳刀頭有環角觹能解絲慇¶
勤寄逺人用以慰所思所思不見察幽獨甘自怡¶
　　劉溥¶
　　　雜詩¶
仲秋涼氣肅白露下庭柯芳蘭委輕飇桂樹行復華俛¶
仰時節至生意迭以嘉理運本自然無為徒咨嗟人生¶
貴有道富貴安足誇膏火一朝盡撫膺其奈何¶
　　蘇平¶
<pb:KR4h0143_WYG_191-7b>¶
　　　雜詩¶
彼美南國姝婉孌貞且良丹霞製為珮明月懸為璫白¶
玉蓄光采幽蘭含芬芳見者咸歎息不殊古姬姜世無¶
蹇脩氏玉帛誰為將黙黙處重闈何曽下中堂容顔豈¶
不好攬鏡徒悲傷但恐芙蓉花零落隨秋霜¶
　　　寄金粟王公子¶
中夜百憂集攬衣起徬徨明月揚素輝列宿互低昂耿¶
耿河漢流肅肅鴻雁翔念我同心人渺𣺌天一方昔為¶
<pb:KR4h0143_WYG_191-8a>¶
雙遊魚今為孤飛凰援琴不成曲展轉憂思長豈無蕙¶
蘭花為君掇其芳道逺莫致之中懷徒自傷¶
　　蒋主孝¶
　　　遊牛首山敘志¶
夙昔抱奇氣遨遊山水中山水豈不佳心懷自忡忡于¶
今老将至遨遊興無窮青天倚絶壁白石懸孤桐時乘¶
小紅車朝西暮復東登登牛頭嶺浮雲繞蒼空楊栁落¶
晴雪桃李吹春風斜陽下鳥道野雉藏蒿蓬偶逢碧眼¶
<pb:KR4h0143_WYG_191-8b>¶
僧呼我贅世翁叩之不復語矯首看歸鴻¶
　　徐章¶
　　　貧居¶
薄田日已荒舊業日已替困䝉三十年良由寡生計人¶
非無交遊貧賤易相棄周周與蛩蛩飢渴尚相濟所以¶
簞瓢人傲焉不狎世處之茍能安其樂有真意¶
　　賀甫¶
　　　古詩¶
<pb:KR4h0143_WYG_191-9a>¶
焦桐古製作乃是爨下材金徽粲星斗玉軫調風雷寳¶
之不欲彈撫視日㡬迴囊韜藉文錦有待知音來¶
　　沈遇¶
　　　秋夜宿東白啟師方丈¶
竹梧滿秋庭蕭蕭涼風早孤燈照跏趺髙僧坐來曉風¶
清鶴夢醒雲淡鐘聲杳塵事永相忘心空衆縁了¶
　　彭韶¶
　　　經進鹽圖詩八首(録四首/)¶
<pb:KR4h0143_WYG_191-9b>¶
　　　　草蕩圗¶
海壖咫尺地一望如掌平材木不生植草莽徒敷榮廣¶
牧良有害泛取亦難成𤓰分給亭戸表蕝自經營繁霜¶
一以降百物俱彫零芻蕘忽萃止芟縛無留行輦運積¶
官所來嵗事煎烹負荷非為苦願言公課登¶
　　　　淋滷圗¶
旭日朝沮塲欣兹風色競錢鏄密如鱗沙塗平似鏡汲¶
曬足灰泥層層白相映易地聚成堆再淋鹹始盛方池¶
<pb:KR4h0143_WYG_191-10a>¶
藉以茅小竇暗通阱蓮實重且堅浮浮力能勝祇恐山¶
雨來一簣功未竟殷勤守餘瀝坐待滷池定¶
　　　　煎鹽圖¶
鹺液泛清泠牢盆戒脩潔分畨忽後時及此旺煎月一¶
勺盡傾瀉萬竈俱焚爇沈沈紅霧收蹙蹙晴波竭歛之¶
白盈箕凝華粲如雪㸃檢入公私中心更煩熱荆妻慰¶
苦顔摩挲汗流血却歎戍邊人垂老有離別¶
　　　　放鹽圖¶
<pb:KR4h0143_WYG_191-10b>¶
三邊乏儲峙良賈勞委輸償以榷海利子母多贏餘水¶
膏易消耗蔀屋難貯諸多年積逋欠折筭盡錙銖渺渺¶
太湖畔盈盈東海隅雪山壓巨浪風帆恣所如每資藜¶
藿食亦薦王侯厨誰念味中苦搔首空躊躇¶
　　秦夔¶
　　　東安道中¶
南人喜乗舟鞍馬非所便自我離京師陸行苦迍邅長¶
驅竟終日黄塵暗幽燕平原莽千里四頋無人烟况兹¶
<pb:KR4h0143_WYG_191-11a>¶
冬欲暮寒風正淒然霜嚴裂肌膚指直不得拳僕夫亟¶
告勞長跪向我前下馬語僕夫窮塗須勉旃丈夫豈兒¶
女壯志恒在邊微勞詎足惜去矣行䇿鞭¶
　　李東陽¶
　　　夜過邵伯湖¶
蒼蒼霧連空冉冉月墮水飄颻雙鬢風恍惚無定止輕¶
帆不用檝驚浪長在耳江湖日浩蕩行役方未已羈棲¶
正愁絶况乃中夜起¶
<pb:KR4h0143_WYG_191-11b>¶
　　　藤蓑次陳公甫韻¶
采藤復采藤日夕費斤斧製為身上蓑人古衣亦古借¶
問製者誰白沙乃蓑祖冉冉緑蓑永蕭蕭白沙渚披蓑¶
向江水顧影還獨語愛此勿輕捐春江正多雨¶
　　　玉堂下直¶
岸幘斜陽下疎林開逺山新涼灑衣袂爽氣清容顔林¶
端見初月素彩生雲間褰裳步花影欲動愁䦨珊向來¶
竹林遊暫到已復還寧知一畝内迥若離市闤浮生且¶
<pb:KR4h0143_WYG_191-12a>¶
為樂及此一日閒¶
　　　送楊參議分得紅字露字驛字三首¶
白露下將夕天宇生涼風之子有所適告別何匆匆羣¶
公盡祖送飛蓋凌長空停驂濼水曲列宴歴亭中秋容¶
澹觴酌髙風急絲桐酒盡儼將發班馬何玲瓏行當釋¶
塵鞅還應挂飛篷大江轉吴楚重山入蠶叢錦城有嘉¶
色浣溪有遺踪訪古遂舒嘯觀風足從容坐令全蜀俗¶
解與鄒魯同¶
<pb:KR4h0143_WYG_191-12b>¶
林木生涼飇臯蘭被清露念子三川行正值九秋暮天¶
空一雁翔江逺孤舟騖旬宣有佳興載詠甘棠句¶
岷江瀉東溟岷山倚西極江山古名秀楊君將此適秋¶
風送征帆夜火明水驛相憶瑶華音看取東飛翼¶
　　　髙郵氷泮發舟¶
晚泊髙郵城雨雪竟連日念彼役人勞寓此盂城驛扁¶
舟候晴發河氷復鱗積因之累宿留令我心悁悒忽報¶
寒沍解喜泛春流碧直過大江東此地成追憶¶
<pb:KR4h0143_WYG_191-13a>¶
　　　出金陵¶
金陵宿雨霽杲杲秋日明繆承北闕召促裝出西城追¶
随冠葢集酌別臨江亭徘徊不能別去住難為情挂席¶
曉風發解纜早潮生抗手謝送者令人意難平所願各¶
努力令徳崇端貞¶
　　　送錢先生致仕(得臆/字)¶
成化已亥冬公來自南國維時龍興節奉表宸旒側入¶
朝未浹辰具疏寫衷臆臣年七十二鬚髮不復黒乞身¶
<pb:KR4h0143_WYG_191-13b>¶
謝圭組歸老東南域願為南極星中夜常拱北時當太¶
平世聖夀千萬億臣雖在畎畝永荷陛下徳聖皇眷耆¶
舊曰汝予輔翊古稱老成人豈獨頼膂力吾當奨休退¶
卿意誠悃愊加官號冡宰名位班九棘貤封及三世兹¶
典尤絶特公章再入省請解尚書職臣方避華要而敢¶
䝉顯陟王言重丁寧公意増感刻願書歸榮字堂扁掲¶
華織江山佳麗地従此生顔色再拜送公歸臨風逺相¶
憶¶
<pb:KR4h0143_WYG_191-14a>¶
　　　困暑次韻白洲¶
髙堂遞晴隂炎熇氣呼闞燔同洪爐然溽入厚地黯繁¶
星夜方揺滛雨晝仍濫炎光石成焦暝色山帶黶羲輪¶
燄赫赫雷轂聲轞轞龜坼行在田濤翻坐平檻占風想¶
乾鵲吠日驚蜀㺌彼浴空羡鳬吾冠不如&KR2222;甘泉冷將¶
濯惡木繁可斬惔心甘獨勞炙手竟誰犯周扇懐仁風¶
陶窓仰清範雖無簿書煩頗覺餐食減顰為窮兒愁怒¶
作壯士喊亦有嵗寒交綈袍義思范豈無雪夜訪杯酒¶
<pb:KR4h0143_WYG_191-14b>¶
情憶湛天時手中環世事波上艦晚尋東籬菊秋種南¶
山豏思君正執熱有袂不可摻¶
　　　習隠¶
咿啞復咿啞隔牆聞水車車翻水汨汨如在東鄰家當¶
軒理嘉樹傍檻移新花一澆潤枯槁再濯無塵沙濟川¶
恐無用學圃良非差房山有南畝海子餘西涯安得謝¶
簮纓悠悠送年華¶
暑雨忽新霽曽軒開碧山浮雲避素月夜色明松關流¶
<pb:KR4h0143_WYG_191-15a>¶
螢遞隠見宛在深林間埽石坐彈絲天風下鳴環瓊樓¶
正在望佇立難為攀¶
　　　荅陸鼎儀誨言¶
少年被纓冠側身羣賢後狂悖寡自持多言衆所咎繁¶
辭劇無益欲制已出口有時雜詼諧觸冐遭詆詬雖言¶
不為虐于徳實云疚三復白圭篇冷人重顔厚愧無請¶
益辭負我直諒友陸君多雅懐指我以瑕垢翻然為起¶
敬竦立歛雙肘退之喜嘲狎籍練終不受才高使之然¶
<pb:KR4h0143_WYG_191-15b>¶
嗟我實未有書紳古人戒敢不佩左右感子期重陳終¶
焉媿瓊玖¶
　　　贈彭民望¶
我家水西涯性本愛幽僻與君重携手興至忘所適溪¶
行縁縈紆野酌散愁寂倦來倚樹坐舉目見山色山色¶
忽已改離別復幾載移居在城南咫尺隔江海夜來春¶
風至芳意思共採道逢舊鄰人茅堂復何在¶
　　　畫禽¶
<pb:KR4h0143_WYG_191-16a>¶
濯濯隴山鳥雕籠雙翠襟欲以懐春意報此主人心哀¶
哉寡儔和寂寂飲孤音¶
鸜鵒爾何煩形巧不及舌吾方怪其煩有喙莫敢説雝¶
雝在何樹此鳥衆所恱¶
　　　送徐用和之鎮原¶
惻惻重惻惻與君各南北昔作同心人今為逺行客燕¶
山望秦關道路脩且棘平生舊驄馬十步九欹側長風¶
吹征衣黯淡塵土色莽莽天地間胡為此行役功名豈¶
<pb:KR4h0143_WYG_191-16b>¶
不念所志在憂國此意良獨知多言竟奚益¶
　　　采桑玉堂隂二首荅篁墩學士¶
采桑玉堂隂分蠶長安郭一勞累百枚再分連數箔寧¶
知富貴地此物能沃若平生畎畝憂黽勉懐力作嗟彼¶
衣錦兒空言養蠶樂吴機咏濯濯周葉歌莫莫遺我通¶
家人同心故相託愛之敢輕棄弱女方就學¶
采桑玉堂隂隂濃樹婆娑一采不滿筐竟日能幾何乃¶
知富貴地不及窮山阿蠶成忽滿眼所得良亦多人言¶
<pb:KR4h0143_WYG_191-17a>¶
繫家運或者隂陽和向非夙夜勤豈恃葉與柯衣多必¶
思寒吾民本同科欲將分蠶意廣被無偏頗¶
　　馬愈¶
　　　太湖¶
太湖何茫茫一望渺無極但見青蓮花嵯峩水中立仙¶
人雙髻了弄影鏡光碧皎皎山月髙船頭幾聲笛¶
　　　罨畫溪¶
溪藤蕩微風溪水清見底照映青藤花揺揺不能已仙¶
<pb:KR4h0143_WYG_191-17b>¶
人紫綺裘嘯咏溪光裏嘅彼塵俗心誰能此涓洗¶
　　　張公洞¶
懸岸瀉紅泉石洞挂鍾乳仙房碧玉梯清涼了無暑仙¶
人洞口呼相随看花去欲往還自迷雲深不知處¶
　　　玉女潭¶
潭花散清香潭影照眉宇不見玉女容騎鸞杳何去丹¶
光罷青紅石屋亦輕舉惟有菰蒲根年年自春雨¶
　　吴與弼¶
<pb:KR4h0143_WYG_191-18a>¶
　　　與鍾生同宿東坡¶
日落辭蓮塘東坡到已暝烟霧村徑微燈花茅齋静細¶
語夜卧遲月華發清興黄巻試一開琅然共歌咏¶
　　　山居¶
偶坐柴門下得與衆山友雨後已芳潤雲開更竒秀淡¶
然忘我形不覺沈吟久却憶平昔居于兹㡬翹首¶
　　　東窓誦陶詩¶
時和風雨調緑疇日滋長吾意良淡然晴窻坐虚敞竹¶
<pb:KR4h0143_WYG_191-18b>¶
䕃連琴書幽苔隔塵鞅流誦徴君辭伊誰嗣清響¶
　　　贈王徴士¶
卧疴白雲中苦心正懐舊忽枉故人盼青山得携手晴¶
窓坐南薫薄言勸春酒眷然惜離羣問荅殊未久荒村¶
多寂寥還能重來否¶
　　　遊黄嵐坑¶
微雨霽芳原散步春溪曲歡呼及童䜿䇿馬驅黄犢入¶
崦竹翛翛面岡杉簇簇展我懐中書坐向林間讀不有¶
<pb:KR4h0143_WYG_191-19a>¶
巢許心那知箕潁躅但得風日佳朝朝來此牧¶
　　　牧轉岡¶
搴裳陟崔嵬沈吟不知去塵襟一蕭散逸興迷雲樹梅¶
殘誰氏花麥漲朝來雨鄰牧左右來往事更相語預期¶
明日晴重作青山侣¶
　　　登連珠峯¶
閣中罷鳴琴芳筵謝酙酌捫蘿一搴裳竒峰酬素約天¶
風起蕭條山雨來溟漠時馳千里目四際雲烟薄㑹當¶
<pb:KR4h0143_WYG_191-19b>¶
結斯亭勝覽翔寥廓¶
　　羅頎¶
　　　雜詩¶
鳳凰遊北極金風襲郊扃衆穢俱零落芳草亦不生徘¶
徊幽巖中但見松枝青托根未得所歎息此孤英¶
鳳雛不能翔鴻鵠自髙舉遺身中林間羞與衆鳥侣羽¶
翼諒未成不復思故宇惜哉無知音鷽鷃難與語¶
　　邱吉¶
<pb:KR4h0143_WYG_191-20a>¶
　　　擬古¶
青青澗畔松綿綿谷中蘿悠悠逺道人珊珊雙玉珂道¶
逺有返轂川逝無迴波遊魚懐清淵逸鳥思髙柯昔慕¶
蕭與嬴今作羲與和白駒不可駐朱顔尤易磨皎皎合¶
歡扇文采鴛鴦羅随君願終老其奈秋風何¶
　　朱存理¶
　　　支硎山再餞文交木太守¶
崇嶺達深䆳芳漪激寒泉言尋支公蹤閱歴成千年鶴¶
<pb:KR4h0143_WYG_191-20b>¶
飛逺青𠖇有亭尚巋然草木屬孟夏山水尤清妍祖餞¶
此云再廣林啟長筵¶
　　朱凱¶
　　　茅山中人皆不飲泉水悉下汲于注壑又不善¶
　　　蓄佳茗住兹三日清苦之味頗未沾唇既歸作¶
　　　三十韻以自解兼呈社中諸友¶
情閒好品茶性淡能辨水江左幾泓泉勺勺定媸美浙¶
右園焙栽種種別妙理七寳白雲淳(吾郡西山二水皆/乳泉七寳差勝)¶
<pb:KR4h0143_WYG_191-21a>¶
石井劒池泚(虎邱二水皆積坎石井尤勝舊稱陸羽/泉品為天下第三水今為庸僧所汙濁)夐¶
乎恵麓流名下無虚士金沙與於潜(二水金沙在湖之/顧渚在昔造貢茶)¶
(用之造畢水亦同貢/於潜在常之陽羡)實難為娣姒(金沙/最勝)顧陽針芒如(顧/渚)¶
(陽羡異境同脉沈存中論茶以土肥樹/茂一發而長寸許如針芒者是為上材)他山麥顆比(土/瘠)¶
(樹老不能條暢故短/如麥顆是為下材)斫射聨吉祥(二焙顧/渚傍産)碧葉光嶷嶷¶
唐貢接真珠(二焙陽/羡傍産)緑叢秀蕊蕊串膏浪有名(串茶含/膏茶唐)¶
(人甚珍之/此法已廢)生膏久亡矣(唐貢細搗生膏茶入/銀瓶中從急程遞貢)當時境㑹¶
亭(白樂天有聞賈常州崔湖州茶山境㑹宴/詩云青蛾遞舞俱争妙紫笋烹嘗各鬬新)今也生荆¶
<pb:KR4h0143_WYG_191-21b>¶
杞對景訪遺蹤嶮峻屢曽履事須身所親趣在工夫裏¶
正法陸生經傍參諸野史竹爐與箬筐相随無逺邇窮¶
源汲水清篝火烹旗紫應手傾入壺蠏眼若浮蟻甘腴¶
勝醍醐芳香奪蘭芷杯面鋪白花盞底絶纎滓醉目閉¶
即舒倦體卧還起詩腑常焦枯七碗猶未已同好唯兩¶
僧合志只三子争新與鬭竒各盡胸中技遂結夙世縁¶
任彼老饕訾尋真到華陽豈以口腹恃款食頗精豐供¶
飲何率爾漫呼出厨間熟湯差可擬噤呷潤渇喉敢將¶
<pb:KR4h0143_WYG_191-22a>¶
唇大哆吾社適聞之笑我應見齒明年再往兹裹茗置¶
行李¶
　　劉泰¶
　　　冬日曉望¶
寒風薄絮衣落木紛騷屑江紅有㫁霞山碧無留雪隔¶
水一聲雞悠悠送殘月¶
　　　題畫¶
千峯落日隂閃閃鴉飛盡隔樹暗鳴泉蒼茫路難認何¶
<pb:KR4h0143_WYG_191-22b>¶
處逺歸樵山花紅插鬢¶
　　頋寧¶
　　　入山雜言¶
杖藜入山中悠然憺忘歸白雲靄前途行行穿翠微林¶
幽鳥聲寂地僻人跡稀惟時嵗云暮黄葉紛以飛石罅¶
寒泉鳴草根朝露晞撫景自怡悦暫忘塵世機石壁挂¶
我巾松風吹我衣將期二三子于焉歌采薇¶
　　桑恱¶
<pb:KR4h0143_WYG_191-23a>¶
　　　感懐詩(有序/)¶
　　予自薄宦以至歸山其間幾三十年凡有所見及¶
　　有感觸皆形于言共成古詩若干篇立意頗深寄¶
　　興頗逺茍經平子復遇子雲不求牝牡之間索之¶
　　酸醎之外則有得矣¶
嶺峻波深深世路多險巇推山塞溟渤大地無成虧濶¶
步任所適萬里皆平夷古道本如此夜夢随軒羲¶
盎盎臨春閣盈盈珠翠妝桃李滿庭除東風有餘香更¶
<pb:KR4h0143_WYG_191-23b>¶
衣間羅綺撫瑟雜宫商艷陽好天氣歡樂殊未央一朝¶
秋節換淒雨生洞房緬懐素心人風波隔瀟湘磨磚作¶
明鏡黯淡無晶光照鬢向清水𤣥雲忽成霜蘭枯蕙亦¶
槁芳菲轉萎黄誰為禦寒計當春獨悲傷¶
織女望牽牛銀漢一水遥天縁許㑹合秋清正良宵張¶
騫取星槎吴質伐桂橈安用人間鵲腥羽編成橋¶
飛泉出髙壑得地散漫流黙循河漢矩到海方盡頭大¶
人無繩矩出處心休休億變不同揆曲折與道謀正如¶
<pb:KR4h0143_WYG_191-24a>¶
隂陽化㘩參不自由時至自生殺何意為春秋請看一¶
隅士蓄水如泥溝¶
我性亦愛水滔滔流古今生物禀津液潤地功澤深瀦¶
之深潭中養龍解成霖静定謝流動終具朝宗心¶
劒氣衝斗牛茂先能暗識如何迷大權不見台星坼人¶
事既宕𠖇天象焉昭晰我既乏世用膴膴安卑職天髙¶
無厚風卑棲羽翰戢平生經世念直與日月息他時明¶
經中幸免書隠逸¶
<pb:KR4h0143_WYG_191-24b>¶
嶰谷有竒竹能中虞廷管九奏鬼神格陽舒寒谷暖新¶
裁作長笛杳渺傳新聲曲終風不吹秋色滿空庭¶
長風合灘水浩浩同一聲餘音入松竹又作竽籟鳴文¶
章同元氣随物能賦形變化莫可測劉累難持衡¶
淒淒重淒淒棘路馳輪蹄髙樓爍千仞雕簷與雲齊夫¶
君獨髙據有路難攀躋飲淚與君別留淚背後啼金烏¶
刷炎羽朝東暮奄西一語不得語相思徒爾為¶
東園有竒花容姿鮮灼灼雖是春風開亦是春風落甘¶
<pb:KR4h0143_WYG_191-25a>¶
霖被郊原蔓草輕蘭葯所以髙岡松無言樹寥廓¶
　　　久雨春寒殊甚杜門不出觸景興懐和文公月¶
　　　夜述懐韻¶
隂雨壓春意坐怯衣裳單騷經舊香草想緑沅湘間雲¶
深翠鳳杳天闊蒼虬寒軒軿幾時駕長往遊君山¶
　　　遊仙¶
月朔衣文繡長夜遊禁苑列宿吐微鋩乗昬造虚館瓊¶
樓足清寒欲進更蹇蹇聞説九霄上皓魄四時滿黄文¶
<pb:KR4h0143_WYG_191-25b>¶
邀我遊蘭路肅吹管何愁失照灼弦望諒不逺時去莫¶
我留更盡更展轉¶
　　　同丁秋官鳳儀夜坐¶
哦詩北斗下清夜殊未央長天唳孤影一雁東南翔我¶
心如風露夏夜亦清涼況對秋月坐肌骨沁寒光¶
　　程敏政¶
　　　題尹性之御史所藏周文靖竹¶
周郎識此君落筆琅玕長居然步湘皋翠袖忽兩兩相¶
<pb:KR4h0143_WYG_191-26a>¶
将舞回鸞勢欲凌波徃平泉與危石轉折助清響坐令¶
俗耳浄遽覺煩襟爽亭亭吉甫孫霜臺絶塵鞅晏嵗凛¶
相盟虚心愜終賞¶
　　　晚香為太倉陸處士作¶
篤行老不衰有美陸仲父平生得髙趣卓爾在秋圃羣¶
芳坐銷歇黄花正紛吐凛如千嵗夫嵗晚節逾苦窅窕¶
林亭間相對傲風雨慷慨陶徴君遺跡未榛莽亦有韓¶
相國功名炤千古出處雖不同景行吾所取湯湯末流¶
<pb:KR4h0143_WYG_191-26b>¶
中誰能立孤柱千里聞徳馨相思動吟麈¶
　　莊㫤¶
　　　養菴為永興馬貞夫元題¶
北嶽霜雪幹玉漢强千尋南溟珊瑚枝元宫極幽深應¶
誰見毫末積效踰山岑撫巻得玩頤隠几亦觀心辭琢¶
豈白玉受厲須黄金無寐月自生無覺日自沈回首人¶
間世坐鶩復行吟枵然舍予琴誰哉賞此音¶
　　張弼¶
<pb:KR4h0143_WYG_191-27a>¶
　　　紅梅贈翁僉事¶
庾嶺小紅梅風標天下絶昨日幸同歡今日傷離別玉¶
篴兩三聲吹落臙脂雪寫以贈知心相攜共明月¶
　　　咏竹¶
擊節歌離騷湘靈招不得開門看月明幽篁倚蒼石春¶
風千萬花花落春無跡此君冷淡姿常有好顔色¶
　　李傑¶
　　　早行舟中有作¶
<pb:KR4h0143_WYG_191-27b>¶
荒雞一再號東方漸生白衆星尚駢羅天宇黯以黒晨¶
光正䝉昧莫辨河山色舟行趁潮長寧費牽挽力蘆汀¶
雁驚起鳴聲何嚦嚦輕飇拂涯樹涼露時一滴前村燈¶
火明茅屋疎林隔篷窓攬衣坐悠然忘盥&KR0808;宵征自可¶
怡此景更竒特¶
　　　登泰山絶頂¶
五嶽鎮坤維其東雄泰岱巖巖一何髙屹立霄漢外神¶
靈所攸鍾秩祀宜萬代我來屬深秋登陟覽勝槩雲開¶
<pb:KR4h0143_WYG_191-28a>¶
旭日升峯巒新染黛盤盤上澗谷石磴豁復隘涼飇起¶
虚谷颯颯響靈籟兩崖戢霜樹斕斑殊可愛五松非秦¶
封亦已類偃葢躋攀入天門縹緲凌上界睇盼感廢興¶
喟然發長嘅七十二帝王封禪遺跡在玉檢時復出厓¶
&KR0008;亦殘壊兹山自今古直與穹壌配絶頂氣益清衣袂¶
浮沆瀣羣山紛後從歴歴同聚塊中原小如甌滄海縈¶
若帶置身九重近誰謂天下大吾言良匪誇聊以志一¶
快¶
<pb:KR4h0143_WYG_191-28b>¶
　　　泰山竹林寺與陳大叅楊僉憲同逰¶
陟險千萬盤未識寺門處一澗委蛇來齒齒亂石聚飛¶
梁忽横亘清泉下奔注其間有靈湫蛟龍所蟠據時經¶
不測溪心動髮毛豎肩輿尺寸進僕夫汗如雨我欲飛¶
步登厓傾足難駐青鞋與布襪惜不携此具貪竒不知¶
止竟忘垂堂慮緬懐得一樂未足償千懼峰回見林薄¶
飄然發佳趣古殿三兩楹滿庭䕃髙樹百果經秋霜甘¶
美皆可茹同行得二妙把酒勸酬屢酒酣陟㠝岏冀與¶
<pb:KR4h0143_WYG_191-29a>¶
仙靈遇髙寒覺衣單俛視飛鳥去白雲出巖阿英英若¶
春絮登臨興無限日暮歸何遽摹寫詎能窮率爾成短¶
句¶
　　　秋崖¶
秋山鬱岧嶤懸屋削如壁自非插羽翰可望不可即若¶
人何好竒捫蘿每登陟濕雲潤我衣落葉墮我幘逍遥¶
空青外似與塵世隔便欲御泠風飛行覽八極¶
　　陸容¶
<pb:KR4h0143_WYG_191-29b>¶
　　　夜聲¶
微醺醒中夜獨寤當逆旅心清聴思聰聲動臆可舉輕¶
噫疑林飇斜侵覺窓雨琤琮僧塔鈴幽軋鄰家杼析擊¶
喧邏兒剪擲鏗縫女隆隆暝行車槖槖宿春杵鼾睡人¶
已酣嬌啼兒欲乳悲酸或孤嫠咳咯將病嫗布裂僮褫¶
衾釡泣奴竊煮梁泥落棲燕槖果囓飢䑕拂樹烏驚移¶
含芻馬歕咀火煎蘭檠膏槽涓玉缸醑腹枵雷殷春耳¶
眩蟬吟暑宫壺沈此時巫鼓來何許趨朝傳鳴騶話舊¶
<pb:KR4h0143_WYG_191-30a>¶
接偶語百蟲薨然飛靈雞振其羽衆音等天籟真韻謝¶
律吕賦愧擬歐陽聊以詩自叙¶
　　樊阜¶
　　　田家雜咏¶
嘉樹䕃衡門鳴鳩徧村墅薄言農務興力作無男女晨¶
爨烟未起驅牛理田圃兹時若宴嬉争得好禾黍清曉¶
聞雨過春流漲溪渚小兒學把犂小女亦能杵生理勿¶
嫌微浮榮非我取¶
<pb:KR4h0143_WYG_191-30b>¶
少長郊墟中縣官名未識長時帶好容不見惡顔色髙¶
隴麥穂齊雉鳴自蔵翼野田耕耨餘工力暫時息日夕¶
㑹鄰家黄牛卧籬側酒酣勉諸孫耕作當努力微雨過¶
前村鳥鳴催蓐食¶
烏桕䕃我牆白茅覆我屋荷蓧朝出耘依依暮歸宿少¶
婦勤織縫諸孫解樵牧秋風禾黍收寒日照原陸鳥雀¶
啾啾鳴園籬多草木官租及早償莫待里胥督¶
新水漲荒陂芸芸稻盈畝東家及四鄰世世結親友夏¶
<pb:KR4h0143_WYG_191-31a>¶
至熟黄𤓰秋來釀白酒新婦笑嘻嘻小兒扶壁走門口¶
沙溪清垂垂幾株栁醉卧夢羲皇涼風入虚牖近説明¶
府清征徭曽減否¶
棗花落靡靡一犬䕶柴關節序屇芒種何人得幽閒蛙¶
鳴池水滿細草生階間刈麥欲終畝風吹雨過山大兒¶
早未飯歎息農事艱豪貴本天命悠悠不可攀¶
　　　山中作¶
夕景延澹隂微曛射林屋無營見道真塵紛悟蕉鹿此¶
<pb:KR4h0143_WYG_191-31b>¶
意幾人知沈吟俯修竹¶
髙齋臨曲沼雲澹微雨餘悟静愜沖素泛觀莊老書微¶
言苦未解日暮將何如¶
　　　灣河舟中呈鄭廷韶吴景端¶
朝發燕山陽暮宿灣河側髙樹蔚繁隂浮雲淡無色睠¶
彼西日馳憂心恒惻惻頼我同心人相期崇令徳¶
　　屠勲¶
　　　題畫寄楊應寧¶
<pb:KR4h0143_WYG_191-32a>¶
頽雲濕不飛釀作楚江雪林木凍已僵汀葦吹欲折荒¶
村烟火稀野寺鐘聲歇端居思美人千里成濶別天寒¶
鴻雁窅地僻音塵絶囊琴誰共彈悵望頗欝結貽此瓊¶
華圗聊以表髙潔¶
　　周瑛¶
　　　感興¶
持刀斫月光月光何曽㫁縛帚掃樹影樹影依然滿人¶
皆惡樹影礙此月明多樹根茍不拔其如月明何¶
<pb:KR4h0143_WYG_191-32b>¶
　　馮蘭¶
　　　奉荅木齋病起見懐二十韻¶
海氣明曙霞湖光渺秋昊十月木未霜楓林景逾好疎¶
疎籬下花寂寂澗邊草閒居田事休委巷人跡少東瞻¶
牛屯峰秀矗雲之表種梅已成蹊中搆一亭小謝公有¶
好懐藉此以終老佳辰縱嬉逰真境越清悄倚酣或髙¶
歌興與秋空杳一卧動逾月予懐幾昏曉得詩知强健¶
頓紆腸九繞古人慎養生弭疾今須早周爻重勿藥莊¶
<pb:KR4h0143_WYG_191-33a>¶
篇戒如槁金蘭久要義嵗寒願相保詩古意與長三復¶
開素抱喜公眼增明萬象都了了南齋冬日暄遺編得¶
幽討擬尋亭上盟牽舟汝湖道梅溪香欲浮苔石淨于¶
掃扶杖我能陪公無笑潦倒¶
　　吴寛¶
　　　與啟南逰虞山¶
我本不飲人愛山如愛酒春逰亦易事出户即掣肘决¶
䇿為此行所幸得良友譬彼足病弱扶掖乃能走虞山¶
<pb:KR4h0143_WYG_191-33b>¶
遥在望豈意落吾手側足亂石間縦目平湖口賞心雖¶
云樂弔古悵然久丹井事有無刻銘覆華構如何梁昭¶
明書臺蔽林藪(山下有葛洪丹井宋學士景濓/為銘又有昭明太子讀書臺)¶
　　　再次韻荅時暘飲後見貽¶
淙淙簷溜垂此事久亦寡移書防漏濕矮屋初墮瓦久¶
旱雨固好墊溺念郊野况復南樓人百步隔詩社清池¶
下幽禽坐對共閒暇妙墨尚在函濁醪復盈斚持此欲¶
就之泥深沒羸馬疎慵幸免朝早謝鳳池賈風低碧篠¶
<pb:KR4h0143_WYG_191-34a>¶
叢悵望西窓下¶
　　　記園中草木¶
　　　　槐¶
東園憶初購糞壤頻掃除牆下古槐樹憔悴色不舒况¶
遭衆攀折髙枝且無餘愛䕶至今日濃隂接吾廬數步¶
已仰視偉哉鉅人如非藉此䕃庇誰結幽亭居立為衆¶
木長奴僕檉與榆¶
　　　　榆¶
<pb:KR4h0143_WYG_191-34b>¶
始我種三榆近在亭之左西日待隠蔽隂成客能坐七¶
年長漸髙宻葉已交鎖生錢聞可食貧者當果蓏其一¶
忽憔悴嚙腹縁蟻蜾持斧欲伐之材未中船舵(榆性堅/可為舵)¶
藤蔓方附麗不伐亦自可古人無棄物守圃常用跛¶
　　　　檜柏¶
檜柏性相似安論不同形城南久移植用以䕶幽亭檜¶
也漸生粉柏兮復垂鈴幸非兩石間自足全餘齡古槐¶
雖老大秋到即凋零園空霜雪冷見此獨青青¶
<pb:KR4h0143_WYG_191-35a>¶
　　　　槿¶
南方編短籬木槿每當路北地少為貴翻編短籬䕶要¶
知一物耳貴賤以地故夏末蕊纍纍生意含曉露花開¶
亦可觀別種更相妬獨憐一夕間顔色已非素蕊多固¶
應爾此理真自悟不見萱草花開落只朝暮¶
　　　　竹¶
翛然數君子落落俱長身東家每借看步去不嫌頻移¶
栽幸許我已自前年春自我得此軰園居豈為貧但憂¶
<pb:KR4h0143_WYG_191-35b>¶
積雨霽日暴少精神終然勤灌溉枝葉還如新因兹悟¶
為學黽勉在斯晨¶
　　　　酴醿¶
酴醿發長條叢生類蓍草每記衆花開此種開獨早南¶
方色多紅黄色見者少但嫌易零落蜂蜨食不飽曲䦨¶
强遮䕶童子日必掃花落當復開豈似主人老昔枉詩¶
客來覓句步頻繞載誦成感傷誰來慰幽抱¶
　　　　决明¶
<pb:KR4h0143_WYG_191-36a>¶
黄花隠緑葉雨過仍離披不為杜老歎未是涼風時服¶
食治目𤯝吾將採掇之不須更買藥園丁是醫師¶
　　　　蘆¶
江湖渺無際彌望皆髙蘆蘆本水濵物久疑平陸無移¶
根偶種植溝淺土不汚縱横勿徧地葉捲多葭莩白花¶
可為絮長幹須人扶每當風雨夕蕭蕭亦江湖宛如扁¶
舟過榜人共歌呼浩然發歸興豈為思蓴鱸¶
　　　謝屠公送西域眼鏡¶
<pb:KR4h0143_WYG_191-36b>¶
眼鏡從何來異哉不可詰圓與莢錢同浄與雲母匹又¶
若台星然兩比半天出持之近眼眶偏宜對書帙蠅頭¶
瑣細字明瑩類椽筆余生抱書滛視短苦目疾及兹佐¶
吏曹文案夕未畢太宰定知我投贈不待乞一朝忽得¶
此舊疾覺頓失謝却撥雲膏生白訝虚室扁鵲見五臓¶
未必有竒術随身或持此遂使目光溢世傳離婁明雙¶
睛不能沒千年黄壤間化此直百鎰聞之西域産其名¶
殊不一博物有張華吾當從彼質¶
<pb:KR4h0143_WYG_191-37a>¶
　　楊一清¶
　　　和楊鏡川學士先生遊南園詩韻¶
官居僅旋馬致客真無謀諸公不我棄枉駕同郊逰韓¶
家好庭宇石徑通林邱輕風散炎溽白露淒以秋泉胍¶
灌畦潤槐隂當屋稠地僻境逾静身閒心更幽搴芳步¶
南渚觀稼來東疇髙情不在酒而况饌與羞詞林有鉅¶
筆古調難為酬豈徒慰孤陋亦足消煩憂顰眉擬相效¶
出吻還自籌惟餘江山興嵗嵗無窮休¶
<pb:KR4h0143_WYG_191-37b>¶
　　　舟中雜興¶
繫舟蔭髙樹挂席揚天風夕照變巖姿白雲行水中塵¶
慮忽以忘豁然心境融緬懐十年前何事不匆匆倚杖¶
看牛斗銀河麗層空扶桑豈無路清淺元相通晞髮吾¶
所願至人苦難逢¶
舟行及秋霽秋色明葦葭天髙柁樓淺日落帆影斜故¶
鄉在目中澄江浄鷗沙愧非能賦才有句不足誇暮聴¶
金山潮朝餐北固霞持此不啻足悠悠送年華衆手劇¶
<pb:KR4h0143_WYG_191-38a>¶
雲雨長途多覆車泯泯復波波浮生當奈何¶
　　文林¶
　　　永嘉縣齋寫懐¶
墨綬垂青絲銅符寵郎秩駕言謝朝行出領滄海邑脈¶
脈辭親知依依去鄉國淛行僅千里已在東南僻地逺¶
煩刑誅年貧正艱食自頋書生愚疇堪付休戚流移已¶
懐慙征歛况余職平生跌宕懐雅志山水適及此永嘉¶
遊清真信靈域豈無康樂情坐有民社責歛板事承迎¶
<pb:KR4h0143_WYG_191-38b>¶
鈎稽困文籍拂意不能歸自愧陶彭澤¶
　　　首夏齋居即事¶
幽齋坐纎雨緑樹繚周垣青山在屋上好鳥如晤言一¶
官居野寺性本愛邱園松花飽日夕沆瀣供朝飱遊神¶
羲皇上形槁心獨存緇塵暗岐路吾方掩柴門¶
　　　訪石田有竹莊¶
𠖇𠖇三十年役役逺行邁人生各有寓參商發長喟歸¶
來五載洊㑹晤一何懈君如九臯鶴巢穴故然在兹來¶
<pb:KR4h0143_WYG_191-39a>¶
勿厭遲瞻望已足快昔樹今成行書屋添多廨大兒玉¶
樹枝小兒亦瀟洒登堂禮阿母出孫呼再拜開宴列肥¶
甘賔主聿相對杯酌亂觥籌謔浪或至再春氣陡鬱蒸¶
風雨來𠖇晦樂極情神移狂歌增慷慨¶
　　謝遷¶
　　　早過山莊避暑次陶公韻¶
侵晨理孤棹山居將避喧好風忽南來吹我烏㡌偏宿¶
鷺未移渚落月猶在山候門兩稚子問我何時還髙山¶
<pb:KR4h0143_WYG_191-39b>¶
與流水此意向誰言¶
　　王鏊¶
　　　己巳九月舟次相城¶
㡬年約兹逰為訪石田叟石田今已亡不使此言負相¶
知三四人挐舟過湖口行行抵相城自夘將及酉四顧¶
何茫然天水合為藪茅屋數家存荒蒲與衰栁本來魚¶
鼈宫自合鷗鷺守始田者為誰餒也非自取有司事誅¶
求亡者十八九念此為傍徨獨立延竚久作詩當風謡¶
<pb:KR4h0143_WYG_191-40a>¶
以告民父母¶
　　馬中錫¶
　　　擬古¶
行樂秋水濵蕭蕭木葉下僮僕知我勞凭肩健于馬歸¶
來憩柴門返照射簷瓦聊復一長歌曲終和良寡¶
寒鼓逺聲微疎簷響秋雨林空萬葉殘一一委庭宇獨¶
卧掩荆扉沈疴久難愈感之坐天明所念非三釡¶
　　秦瓛¶
<pb:KR4h0143_WYG_191-40b>¶
　　　閒居¶
絃桐不終曲坐起嚢我琴非憚摩拊勞所嗟無賞音中¶
心潜鬱陶曵杖循空林松風有古意石泉清俗心愛此¶
憺忘歸前山生夕隂¶
　　伊乗¶
　　　逰虎邱¶
舟行山在眼到門山忽失去郭僅七里攀磴窮百尺巖¶
姿互明晦潭影杳深黒步倦松暫憩醉眠草堪席不逢¶
<pb:KR4h0143_WYG_191-41a>¶
試劒人猶覩試劒石臺殿半空起雞犬下方隔經聲雜¶
梵唄禪定悟空寂晉唐歴刼多劉白不世出闃劇固殊¶
調登覽各有適重來預作期昨逰宛然憶了性未有因¶
寓形何苦役依此憺忘歸于焉永終日¶
　　林俊¶
　　　鐵門扇¶
瀼西一舍許兩山勢迴合巨石狀城門鐵衣䕶周匝楚¶
蜀相犬牙乾坤互闢闔當關一夫守萬馬不敢發雲龕¶
<pb:KR4h0143_WYG_191-41b>¶
入玲瓏元氣深吐納風搜羣竅開水樹聲互荅推篷暫¶
此清巫山事雜沓¶
　　陳璚¶
　　　曉經分水¶
卧聞水禽聲推窓看分水低岸雜茭蒲吴淞宛相似波¶
澄緑漪漪流急清駛駛荇舞翠帶長鷗翻白雪比垂楊¶
遷嬌鶯柔莎露逰鯉分明一鏡開身在鏡光裏停橈緩¶
緩行神爽情亦喜我苦思歸人鄉閭將近矣¶
<pb:KR4h0143_WYG_191-42a>¶
　　　黄珣¶
　　　　應制勸農¶
　四民皆天職嗟農獨苦辛所以古哲王巡省及兹辰簫¶
　鼓吹豳頌訓迪良諄諄東郊土脈動好鳥鳴芳春桑園¶
　拂其羽催耕一何頻乗時播嘉種原隰交畇畇念兹民¶
　所天珠玉安足珍一日茍不作飢寒將立臻勿惜霑體¶
　勞但憂年嵗屯霑體勞尚可嵗屯傷我民憶昔先皇時¶
　端居軫郊闉載歌憫農咏丕揚列祖仁禁苑藉千畝雨¶
<pb:KR4h0143_WYG_191-42b>¶
　暘雩百神玉食豈不足貴令四海均九重尚結念况爾¶
　謀其身古人有良言嵗計在於寅豈伊公家賦父子亦¶
　以親春風正發育萬物皆鮮新勉矣東作力竚看西成¶
　禋¶
　¶
　¶
　¶
御選明詩卷二十二¶
