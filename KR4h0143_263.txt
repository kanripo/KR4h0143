# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.682108
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷六十六
<pb:KR4h0143_WYG_263-1a>¶
　欽定四庫全書¶
御選明詩巻六十六¶
　　五言律詩十七¶
　　　顧夢麟¶
　　　　追和陶南村雜詩二首¶
　野曠逢人少兵殘避地多辛勤知稼穡游釣託煙波草¶
　漫烏犍卧門開白鳥過社餘分一醉斜日下庭柯¶
　漫隠烏皮几行呼鶴髪翁輞川舟上下瀼水屋西東襏¶
<pb:KR4h0143_WYG_263-1b>¶
　襫穿花底笭箵挂竹中無人問名姓祇道武陵同¶
　　　朱隗¶
　　　　絡緯¶
　恤緯誠何念勞勞警客眠響清當雨後意苦在秋前疎¶
　火𤓰棚夜涼河雁影天食苗非爾志籬落興翛然¶
　　　沈士柱¶
　　　　九日和穎侯¶
　何處登髙去鄒陽尚繫囚異鄉逢九日深殿送三秋雁¶
<pb:KR4h0143_WYG_263-2a>¶
晚飛無定螿寒咽不流西風吹夢好湖海一扁舟¶
　　沈夀民¶
　　　題扇歸輿父¶
是物珍吾笥三年怯未書筆因王粲閣風想謝安餘秋¶
浦愁猨夜宣州好月初思君不可見題罷付江魚¶
　　汪中柱¶
　　　唐棲夜泊¶
停橈繫淺岸寄迹似飄萍稻黍平疇熟魚鰕晚市腥殘¶
<pb:KR4h0143_WYG_263-2b>¶
煙籠古樹逺火映迴汀盍旦爾何意勞人枕上聴¶
　　卜舜年¶
　　　黄浦晚度¶
殘照收黄浦孤舟何處依沙昬秋雁落潮滿夜漁歸薄¶
海山川曠前塗廬舍稀帆輕天路近直與鶴俱飛¶
　　　冬夜垂虹橋¶
卸馬垂虹畔深宵感慨増橋明霜正下江逺月初升吏¶
醉城無柝僧歸塔有燈王風京路阻欲詠媿無能¶
<pb:KR4h0143_WYG_263-3a>¶
　　鄒潾¶
　　　江行望廬山作¶
亦知山有寺咫尺見雲封瀑布千尋水香爐何處峰向¶
晴微見樹卓午詎聞鐘来往驅塵事深悲負短笻¶
　　陸壽國¶
　　　虎丘春步¶
好鳥語芳樹春山逺近看攀厓振蘿䇿度塔跨雲鞍縞¶
袖翔飛燕青箋賦木蘭雨餘客去後新月上欄干¶
<pb:KR4h0143_WYG_263-3b>¶
　　沈嗣貞¶
　　　秋夜¶
適館聞衙鼓歸家聴寺鐘欲為僧苦寂未作吏先慵夜¶
永蘭膏減秋深玉露濃此中忘去住城市有髙蹤¶
　　吴麟玉¶
　　　邨居¶
屏跡市廛外煙邨聊索居貧無乞米帖嬾有絶交書松¶
下近調鶴雨餘新種魚更添數竿竹遮却往來車¶
<pb:KR4h0143_WYG_263-4a>¶
　　徐淮¶
　　　宿金粟寺¶
昨嵗曾遊此莓牆墨尚新雨花長似粟觀海更無津下¶
榻便行客烹茶費主人(時查孝廉/寓此讀書)年來稀戰伐鼉鼓但¶
迎神(鼓係孫/權所留)¶
　　沈文輝¶
　　　西莊¶
乍喜人煙别都無俗客喧漸能諳稼穡不復厭雞豚仄¶
<pb:KR4h0143_WYG_263-4b>¶
徑苔梅古疎籬竹屋存東塍近僧院清磬報黄昬¶
　　嚴煒¶
　　　秋日過萬里橋見朱雲子寄詩因憶舊事悵然¶
　　　　有作¶
寥落天南雁淒涼見素書故人千里外舊事十年餘壯¶
志愁消盡閒情賦久虛不知憔悴者錦瑟意何如(自注/雲子)¶
(寄詩有舊恨青衫上/新詞錦瑟傍之句)¶
　　　過清溪驛和題壁韻¶
<pb:KR4h0143_WYG_263-5a>¶
風塵天下滿此地尚煙霞叢篠臨江偃寒花倚石斜輕¶
雲歸暮嶺落日戀平沙何限河山意瀼西又寄家¶
　　李肇亨¶
　　　秋興¶
溪樓閒眺望秋思滿林塘潦水茨菇爛西風䆉稏香晴¶
光翻去鳥野色動寒螿問訊東籬菊還須後夜霜¶
　　　題宋人江泊圖¶
愛見江邊樹蕭疎落照前逺峰分霽色小塢共寒煙雁¶
<pb:KR4h0143_WYG_263-5b>¶
迹留沙渚猿聲到客船十年湖海夢今日倍依然¶
　　潘一桂¶
　　　舟晚¶
斜日倚荒洲空江水氣秋村寒人語静浦冷客帆收殘¶
角分哀雁浮嵐漲逺流往來頻過此媿不自閒游¶
　　鄒斯盛¶
　　　太湖采蓴(并序/)¶
　　辛酉秋泛太湖見紫蓴雜出蘋荇間訊諸旁人不¶
<pb:KR4h0143_WYG_263-6a>¶
　　識也衍棹求之得數里許太湖向無蓴采蓴自余¶
　　始因賦詩紀之¶
風静綠生煙煙中蕩小船香絲縈手滑清供得秋鮮荇¶
葉分圓缺鱸魚相後先誰云是千里采采自今年¶
　　　泛泖¶
偶然乗興往不待棹歌催一塔抱雲出孤花背㟁開石¶
㾗潮落逺煙際月飛來萬頃沈沈碧漁燈相照回¶
　　　劉虛受園中¶
<pb:KR4h0143_WYG_263-6b>¶
城居如在野古木不知名入暮有雲氣霎時來雨聲壘¶
山因閣起置榻與巢平新葉綠於水逼人幽思生¶
　　　過天竺山房¶
羣峰迴古寺十里晝隂隂鑿石通花棧疏泉過竹林客¶
移殘日影僧定白雲心風外樵歌斷鳥啼煙樹深¶
　　　晚泊霅上¶
古木欹橋畔根虛好繫船半村斜帶日荒㟁欲生煙漁¶
舍潛深柳牛衣遍野田溪風寒入夜渡口一燈懸¶
<pb:KR4h0143_WYG_263-7a>¶
　　　白石山訪陳眉公¶
前林看已近忽轉水雲灣野竹翳深徑髙齋出半山荇¶
絲迎棹亂花氣襲衣閒到㟁聞人語東籬猶閉闗¶
　　沈𢎞之¶
　　　濟寧舟中望月憶家¶
野曠天連水登艫四望寛家逾千里隔月訝兩回看客¶
裏光相對閨中影自寒郵籖計程速定已夢長安¶
　　華淑¶
<pb:KR4h0143_WYG_263-7b>¶
　　　秋晚琴川舟中¶
到此耽幽曠輕舟溯逺空草黄山自綠霜白樹纔紅漠¶
漠雲銜水棲棲鳥泊風沿洄邀夜色佛火半峰中¶
　　　消夏灣¶
平湖添一曲風色遂全幽晴泛亦疑雨山居猶在舟橘¶
橙垂户户菱芡聚洲洲不信偏宜夏暄涼儘可游¶
　　謝夢蓮¶
　　　送友人游天台¶
<pb:KR4h0143_WYG_263-8a>¶
細雨蘼蕪綠扁舟渡若邪春流飛竹箭暮靄隔桃花佞¶
佛何妨酒游仙莫問家儻憐人外癖分我赤城霞¶
　　　治平寺寓友人攜酒見訪¶
吾友攜尊至開門黄葉深斷雲孤岫冷斜日半湖陰獨¶
往無千古相期有寸心行行難以别明月在長林¶
　　　秋夜¶
木葉始微脱庭空䕃薜蘿誰云秋氣慘我愛夜涼多林¶
逗纎纎月雲浮澹澹河坐深人境寂新雁一聲過¶
<pb:KR4h0143_WYG_263-8b>¶
　　夏完淳¶
　　　送杜于皇歸郢¶
分手金陵道相逢倍黯然鶯啼楊柳岸人在木蘭船客¶
路三千里征衣十二年計程歸夏口明月兩回圓¶
　　　寳帶橋¶
連天芳草青極浦獨揚舲歸雁舟前落愁人夢裏聴花¶
光明曉霧波影亂春星欲訪靈威穴孤帆入洞庭¶
　　朱樵¶
<pb:KR4h0143_WYG_263-9a>¶
　　　聞琴¶
素琴鳴静夜天上月長明大雅傷寥闊人間無此聲一¶
簾風淡蕩四座客和平故是移情物從敎竹露清¶
　　　村機¶
村莊寒露下茅屋發機聲自念風霜早非闗蟋蟀鳴林¶
中烏半咽門外月三更髙閣矜羅綺何人識此情¶
　　金是瀛¶
　　　喜晤馮天垂¶
<pb:KR4h0143_WYG_263-9b>¶
風雅舊知名壺觴得共傾羨君如野鶴把袂及春鶯四¶
座羣賢集髙談曉月清相看猶宿昔不信隔生平¶
　　嚴紹宗¶
　　　新秋廷鳴移具小樓待月¶
秋至杳無跡颯然風滿林倚樓羈客思呼琖故人心紅¶
葉疎簾冷青蘋小院深月明今共賦心事兩浮沈¶
　　沈揖¶
　　　梁溪雜詠¶
<pb:KR4h0143_WYG_263-10a>¶
行裝書帙少旅食性情非攬鏡嗟蓬鬢登臺憶釣磯雨¶
深芳草遍霧合逺楊微何事雙棲燕偏依獨客飛¶
誰家不歡聚吾母獨倚廬客邸終難寐軒窗數廢書徘¶
徊霜露改想像信音虛反哺巢庭樹傷心爾不如¶
　　　塞北雜詠¶
闗塞多磽确行行路不平霜濃憂去馬日暝望髙城悲¶
壯羗兒笛淒涼秦女筝回頭語同伴明日是何程¶
疊嶂髙於髻衝衢直似繩天長明野燒寺逺見慈燈故¶
<pb:KR4h0143_WYG_263-10b>¶
壘羣雄恨荒墳毅魄凴山農安土俗亦自酒如澠¶
　　　大梁歸途舟行即事¶
五月長風息輕寒御薄綿江村喧晚市岸樹疊晴煙既¶
愜幽居境非無買酒錢鄉闗知漸近良友話歸船¶
天際烏雲合山頭急雨來跳珠江鳥沒歕雪浪花回篷¶
暗收書帙舟停望石臺林端有空翠萬里夕陽開¶
　　吳騏¶
　　　游康園¶
<pb:KR4h0143_WYG_263-11a>¶
挽笮沿溪曲船風逆浪遲園亭藏䆗窱水木散華滋坐¶
入羲皇世人添巖壑姿形神殊自遠相對復為誰¶
　　　湘舞弟歸自汝寧¶
憐爾風塵色言歸自汝南依人昔未慣長路近方諳白¶
鶴三山曠鷦鷯一粒貪早知縑素貴從此事春蠶¶
　　　喜遇王玠右¶
夢寐三年别飛揚盡日歡共驚杯易盡翻恨燭將殘湖¶
海心猶壯乾坤事不難隆中應少暇棋局暫盤桓¶
<pb:KR4h0143_WYG_263-11b>¶
　　　寄計子山¶
望爾歸吳下仍聞到洛陽多才應自惜信美豈吾鄉北¶
望雲千疊南來雁數行客衣殊可念昨夜有微霜¶
　　　新篁¶
荏苒南園竹初當解籜時碧鮮猶捲葉香粉乍抽枝棲¶
鳳休嫌弱為龍定未遲晚涼三徑好新月影參差¶
　　　聞黄鸝¶
髙柳千株暗黄鸝復比遊鬱蔥深不見睍睆互相求碎¶
<pb:KR4h0143_WYG_263-12a>¶
語傳清暁春風繞畫樓樓中有少婦獨宿迴含愁¶
　　　山行¶
雨停知夜艾酒醒不成眠雲隙露微月竹根流暗泉禽¶
喧晨景動霞散水紋連申旦獨延竚幽情祇自憐¶
　　　子山言鱸魚在沼與水同色因與帶三先生同¶
　　　賦¶
秋水涵深碧鱸魚色本同江湖寛自適萍藻宻能通映¶
月翻輕縹揺蓮落晚紅能無芳餌戀何竟出波中¶
<pb:KR4h0143_WYG_263-12b>¶
　　　雨泛¶
雲擁頽城氣風髙裂帛聲深愁衣袂薄猶幸雨絲輕短¶
楫羣魚散叢蒲一鷺明𤣥亭望已近秋水到堦平¶
　　　浦行即事¶
申浦東連海瀰漫望不窮歸心視春水身世一飛蓬漁¶
艇輕穿雨蒲帆側受風鳧鷖不相避出沒蔣芽中¶
　　　苦雨¶
雨勢殊無頼淹旬作苦寒敝衣縫絮綻漏壁墮泥漫百¶
<pb:KR4h0143_WYG_263-13a>¶
草無新色連山失舊觀何須千里外始覺路途難¶
石罅泉俱發湖田岸不通侵堤初作浪仆樹更兼風溟¶
涬千村黑微茫一火紅煙波歸棹晚獨立羨漁翁¶
　　計南陽¶
　　　題馮休菴先生待漏圖¶
列柏霜臺舊芸香玉署初分宵趨直館待漏拂軒車特¶
有淩雲筆空懐諫獵書故都清夢杳惟憶賞時魚¶
　　陳鴻¶
<pb:KR4h0143_WYG_263-13b>¶
　　　夾竹嶺¶
長途不可涉況歴萬峰巔倦鳥已投樹行人猶在煙夕¶
陽沈嶺路寒澗落山田縱少離家恨憑髙自愴然¶
　　　聴泉閣¶
風露臨虛閣應涵秋氣清一山在水次終日有泉聲響¶
迸僧鐘落寒兼客枕生中宵滿欄月都作玉琴鳴¶
　　　東湖曉發¶
曲曲東湖水何能計里長沙眀兼淡月船重積嚴霜冒¶
<pb:KR4h0143_WYG_263-14a>¶
曉人傭起衝寒雁欲翔梅花飛盡日猶不到家鄉¶
　　崔子忠¶
　　　送僧歸滇南¶
兵戈前路息萬里憶慈雲冬嶺春花豔秋江暑氣熏到¶
時書少雁去日夢隨君最是悲涼處遐荒收夕曛¶
　　王鏳¶
　　　薄暮¶
獻嵗南征棹依依帶夕陽侵春芳草合入夜碧雲長浦¶
<pb:KR4h0143_WYG_263-14b>¶
月交珠彩山風送酒香(湖上有/酒香山)幸無遷謫怨作賦不投¶
湘¶
　　　湘江雜詩¶
水際朱陵驛山顛磴道懸連峰緑岸外斷雨白鷗前巖¶
篠垂還起江雲濕亦鮮可知帆席重那怪路遷延¶
　　張宇初¶
　　　喜晴¶
立夏天方霽閒情喜暫舒樹深添雨潤溪落見人疎夕¶
<pb:KR4h0143_WYG_263-15a>¶
照斜依竹園花落近書年來惟懶拙殊覺稱幽居¶
　　　山居曉起¶
曉霧成秋冷山居竟閴然宿雲黄葉路殘雨白榆天澗¶
落魚絲静苔荒屐齒連無由謝塵垢髙枕並書眠¶
　　　晚遊新興寺¶
晚過新興寺扶藜野步輕鳥啼春雨足花落午風晴僧¶
室連雲住山阿帶霧行武陵歸路近已聴澗松聲¶
　　　望吳山¶
<pb:KR4h0143_WYG_263-15b>¶
吳越遊程熟溪平驛路分夕陽回浦樹秋色滿湖雲曲¶
漵船孤棹淒風雁獨聞浣花茅屋小别思夢紛紛¶
　　　晚行¶
倦行偏旅思蔬味喜初聞野道堆黄葉人家住白雲鳥¶
啼斜照薄風急暮帆分歸䇿猶暄暖徒知厭世氛¶
　　　輝山登舟¶
經行山徑熟霜葉滿歸舟野渚横疎樹重灘引細流殘¶
霞驚水鳥寒月白蘆洲鄉邑欣逢舊從躭水木幽¶
<pb:KR4h0143_WYG_263-16a>¶
　　　桐江即事¶
每愛桐江秀塵衿洗黛螺水流渾不盡山静看偏多秋¶
樹連雲住漁篷載雨過何當無一繫釣瀬老煙波¶
　　　過錢塘¶
越上曾游地年深感寂寥山光隨浦盡海色共天遥古¶
刹藏秋樹寒江送暮潮故人渾不見愁緒酒難消¶
　　　春暮自遣¶
林居休暇日春盡夕陽坡山近青嵐少池平綠草多暄¶
<pb:KR4h0143_WYG_263-16b>¶
風巢燕定殘雨曉鶯和薄世情緣淡應漸逐逝波¶
　　錢月齡¶
　　　訪僧田舍¶
出郭尋僧舍青山隔水田扁舟孤墅入紅樹碧溪連菰¶
米炊香積茅茨帶夕煙相留無限意我亦愛逃禪¶
　　吴孺子¶
　　　范司馬東溟先生憐僕覉孤客旅邀僕觀白鸚¶
　　　鵡復飲之以美酒僕金華賤人也懷恩感意報¶
<pb:KR4h0143_WYG_263-17a>¶
　　　之以詩¶
夫子憐飄泊相邀過草堂尊浮桑落酒鳥出雪衣娘石¶
色寒侵户苔香細入牀醉來如意舞容得舊疎狂¶
　　　早春郊外¶
坐入年華淺行將春色遲柳條辭白雪梅蘂譲青枝沽¶
酒沙村在吟詩竹杖移交頭無數過何處有新知¶
　　　江上逢王九歸武林¶
江上逢王九孤舟日已斜紅妝惱春夜白髪醉誰家斷¶
<pb:KR4h0143_WYG_263-17b>¶
岸深無柳荒村半有花武林山水地歸路勿云賖¶
　　　曉發¶
嚴城角初斷稍稍曉鴉啼風急偏催馬天寒不應雞隨¶
山欲渡海失路却尋溪鄉國遥千里三年斗柄西¶
　　　倚杖¶
貧病吾將老江湖度嵗華艱難惟有淚飄泊更無家倚¶
杖慚歸鳥臨池惜落花秋風何太早瑟瑟向蒹葭¶
　　　吕家曲水寄别錢懋榖¶
<pb:KR4h0143_WYG_263-18a>¶
曲抱孤村水長流斷岸陰借居方避地言别又沾襟客¶
久衰偏易鄉遥恨轉深把君書在手侵曉到如今¶
　　徐淵¶
　　　舟中¶
逺水浮髙漢扁舟載夕暉人家隨岸斷沙鳥背帆飛旅¶
況消村酒新寒戀布衣片雲何處起先我向南歸¶
　　徐頴¶
　　　西嶽¶
<pb:KR4h0143_WYG_263-18b>¶
㧞地蓮花在多年玉井湮黄河西有影雲棧四無鄰冰¶
窟難成水楓香漸化人夕陽不易落閒立數三秦¶
　　徐斗支¶
　　　敘州逢鄉客留飲¶
南溪古僰國信宿也相宜月白山當户風輕水滿陂鳥¶
呼秦吉了藥咀五加皮萬里逢鄉客銜杯話所知¶
　　李廷昰¶
　　　中秋夜半對月¶
<pb:KR4h0143_WYG_263-19a>¶
準擬中秋月歸來撥悶看星疎懸海嶠風細駐林端老¶
子興不淺清宵眠未安呼童重漉酒舊事話團圞¶
　　　鉏草次張元岵孝廉韻¶
造化無私澤誅鉏有獨勞落花分徑闊迸筍出籬髙滋¶
蔓非吾意為營任爾曹何如張仲蔚門外滿蓬蒿¶
　　　永安湖送戴集之歸婺州¶
一片滄浪水南湖與北湖柴扉明落日漁艇暗春蒲聚¶
散當佳節悲歡屬老夫戴顒棲隠處風物滿長塗¶
<pb:KR4h0143_WYG_263-19b>¶
　　　慰孝先¶
東湖一片水喜汝暫停舟既有故人在能無十日留殘¶
花仍滴露新漲正浮鷗生計安垂白從人笑直鈎¶
　　　偶成¶
早色辭鄉國歸来鬢已華朔鴻乗雪起海燕受風斜興¶
起因鱸膾飢還倚蕨芽故交零落盡不敢歎無家¶
　　　送邵漢旬歸蘭溪¶
屈指蘭溪路乗風四日程江聲欹枕急山色滿船輕汝¶
<pb:KR4h0143_WYG_263-20a>¶
自謀行止人誰觧送迎金華仙洞裏瑶草石臺生¶
　　　上海¶
萬里朝宗水喧豗滬壘東稽天新漲碧浴日曉雲紅地¶
控三吴盡潮分兩浙通春申遺廟在社鼓賽村翁¶
　　梵琦¶
　　　贈江南故人¶
煮茗羹羊酪看山駐馬檛地椒真小草芭攬有竒花塞¶
月宵沈海邉風晝起沙登髙望吳越極目是雲霞¶
<pb:KR4h0143_WYG_263-20b>¶
　　　開平書事¶
舊俗便弓馬新霜稱綺羅平原芳草歇古戍暮雲多翠¶
袖調鸚鵡金鞭制駱駝上樓看月得無酒奈君何¶
　　　黒谷¶
北去終無極南還未有期猶嫌江路逺不與土風宜晚¶
翠看盧橘春香憶楚葵兹山吾可老飲水噉棠梨¶
　　　萬里¶
萬里故鄉客扁舟何日還黄雲薊北路白雪遼西山馬¶
<pb:KR4h0143_WYG_263-21a>¶
倦客投店雞鳴人出闗吾思石橋隠絕頂尚容攀¶
　　　西津¶
月滿潮來盛天空野望低樹侵吳甸北帆入楚江西俊¶
鶻秋方下慈烏曉更啼即看霜露及風景色淒淒¶
　　　贈江南故人¶
今騎沙苑馬昔踏洞庭魚結纜荷邉宿移家竹裏居好¶
風横笛晚新月上簾初每憶江南樂功名有不如¶
　　宗泐¶
<pb:KR4h0143_WYG_263-21b>¶
　　　重荅夏本心¶
有約何曾至無期却自來煖憐沙上日清愛竹邊梅山¶
鳥當琴几溪雲對茗杯桓公遺廟在乘興一追陪¶
　　　贈立恒中¶
海外趂商船江東住幾年華音雖已習鄉信若為傳一¶
鉢隨緣飯諸峰到處禪涼秋明月夜夢度石橋煙¶
　　　登多景樓¶
水際一峰出飛樓倚泬寥煙雲連北土風物見南朝山¶
<pb:KR4h0143_WYG_263-22a>¶
勢臨淮盡江聲入海消偶來登眺客凭檻興偏饒¶
　　　送徐伯廉歸南陵¶
把酒城南道離懐去住同鳥啼紅樹裏人在翠微中山¶
雨添秋色溪雲渡晚風倚樓相憶處明月各西東¶
　　　與徐伯廉再往南陵¶
又向南陵去復攜良友同人煙千嶂裏客路百花中雉¶
雊初晴日鶯啼滿樹風漸知精舍近清磬出林東¶
　　　入孤澗有作¶
<pb:KR4h0143_WYG_263-22b>¶
谷裏何人住山腰有徑通老猿時挂樹好鳥自吟風古¶
澗寒泉碧連山夕燒紅隠居慙未遂明日片帆東¶
　　　登相國寺樓¶
冬日大梁城郊原四望平雲開太行碧霜落蔡河清欲¶
問征西路兼懐弔古情夷門名尚在無處覔侯嬴¶
　　　南澗¶
攜友過南澗槎橋類斷虹鳥啼青嶂外麋卧緣陰中繒¶
笠迎秋雨樵歌落晚風謝公雙屐健獨往杏林東¶
<pb:KR4h0143_WYG_263-23a>¶
　　　深居¶
山崦入重重誅茒第幾峰四簷青樹合一徑白雲封夜¶
冷齊腰雪春陰被額松自來深處住樵客不相逢¶
　　　朝來¶
朝来暑氣清疎雨過簷楹徑竹欹斜處山禽一兩聲閒¶
情聊自適幽事與誰評几上玲瓏石青蒲細細生¶
　　　送瀾法師歸雲門¶
故山從此去何日更相逢獨倚千峰閣閒聴六寺鐘石¶
<pb:KR4h0143_WYG_263-23b>¶
牀流水繞蘿徑落花封會有東歸興來尋雲外蹤¶
　　来復¶
　　　雨後虛堂夜坐次方東軒參政韻¶
紫芝巖下寺淡泊偶同居身老計從拙心親迹任疎埽¶
花風定後題竹雨涼餘時得論清賞篝燈夜榻虛¶
　　守仁¶
　　　金山寺¶
神禹開天塹中流碣石存蓬莱分左股灧澦失孤根驛¶
<pb:KR4h0143_WYG_263-24a>¶
騎催官渡風帆拂海門甕城燈火近鐘鼓報黄昬¶
　　良琦¶
　　　題倪雲林為韓復陽寫空山芝秀圖¶
每憶雲林子隠居清且閒蹇裳采芝秀倚杖看秋山微¶
雪松隂暝青苔石上斑韓康偏有意時復到柴闗¶
　　　誠道原溪山晚霽圖¶
微雨過溪上青山草閣前牛羊知返徑童穉喜歸船煙¶
樹村邨鳥春泉處處田披圖憶芝阜頭白尚安眠¶
<pb:KR4h0143_WYG_263-24b>¶
　　　魚虎子圖¶
翠羽畫殊絕窺魚秋水深忽來知險意静立見機心沙¶
白霜初落溪寒日易陰何當隨啄木除螙向髙林¶
　　　婁江西門夜泊明日將歸省有懐吳水西¶
良夜維舟次題詩最憶君微鐘花外度清笛月中聞燈¶
報庭幃喜杯從故舊分西城駐馬日還與入山雲¶
　　　春日有懐郯九成¶
春雨晝連夕閒愁鬢欲蒼鶯聲在官柳草色映書牀每¶
<pb:KR4h0143_WYG_263-25a>¶
念庭闈逺仍憐簡帙荒却思摩詰室清坐只焚香¶
　　　月浦道中¶
江似三巴曲星隨獨樹斜客行猶轉柁秋盡尚迷家白¶
漲寒沙霧紅生曙海霞故人驚會面老大惜年華¶
　　廷俊¶
　　　未歸¶
甌越山無盡江湖客未歸北風吹雪冷南雁貼雲飛斷¶
路迷行跡驚湍濺衲衣本來無住著何事却依依¶
<pb:KR4h0143_WYG_263-25b>¶
　　　送僧歸洞庭¶
每憶華山寺髙居俯洞庭煙中飛鳥白波面亂峰青賈¶
舶朝依岸禪房夜不扃最憐霜後橘金子爛熒熒¶
　　徳祥¶
　　　送僧東游¶
坐罷南山下東游思浩然與雲秋别市同月夜行船一¶
路鐘聲裏千峰落木前西来有祖意不及普通年¶
　　　晏起¶
<pb:KR4h0143_WYG_263-26a>¶
宿雨何由歇春眠不肯醒燕來猶舊户花落自空庭引¶
水平魚沼燒香繞硯屏齋中無别事閒寫幾行經¶
　　　許起宗見過¶
攜酒出東郭尋源到此溪偶因盟白鷺兼得友黄鸝雨¶
氣来山北茶香過竹西芙蓉花發處明日且扶藜¶
　　　秋塘¶
獨步秋塘上其如客思何蟬聲送風葉鳥影度涼波草¶
店三家酒菱船一道歌不堪回首處楊栁夕陽多¶
<pb:KR4h0143_WYG_263-26b>¶
　　　小築¶
日涉東園上余將卜此居草生橋斷處花落燕來初避¶
俗何求僻容身不願餘堂成三畞地秪有一車書¶
　　　聴雨有懐¶
灑樹聲兼雪稍簷力借風每來寒夜後多在客愁中草¶
意閒門共燈情白髪同之人天一角的的似髙鴻¶
　　　新秋有懐¶
得秋方一日秋意已紛紛涼覺水邊早聲先樹裏聞髙¶
<pb:KR4h0143_WYG_263-27a>¶
僧在西嶺短䇿不離雲我欲尋行跡恐驚鸞鶴羣¶
　　　送北禪講師¶
秦淮一相見雲鶴兩閒身共愛青蘿寺俱為白髪人楚¶
江花後别吴苑雨中春今日因師去蓴鄉夢又新¶
　　　送僧之松溪寺¶
師去松溪寺應添景更清洗溪留竹影埽院著松聲鳥¶
就堦前宿雲從席上生老予無所住於此亦多情¶
　　　送鄰寺僧¶
<pb:KR4h0143_WYG_263-27b>¶
同住南山裏經年不一逢深蘿挂靈錫落葉閟行踪夢¶
繞千峰澗吟殘雨寺鐘今從湖上别雲水意重重¶
　　　題海雲寺¶
香刹住中流初疑地若浮路從沙際入帆到樹邊收清¶
磬敲漁夜新書報橘秋洞庭西在望欲去更遲留¶
　　　貽息耘隠士¶
三五樹蕭蕭幽居稱寂寥去年存菊本來客問松苗挂¶
夢寒山寺留蹤野雪橋一枝棲息穏分得與鷦鷯¶
<pb:KR4h0143_WYG_263-28a>¶
　　　竹所為餘杭敎諭王志學題兼貽主簿¶
王維竹里館今復見諸孫翰簡傳來久名園幾處存鳥¶
歌煙際石花覆月中門髙士軒多暇時能共一尊¶
　　　送延慶講師¶
蕭然山下寺講席稱清才路對湖中入門依樹裏開老¶
夫蓴興動霜降橘書來珍重磯頭石留予一片苔¶
　　　崔彦暉小隠¶
茅堂不近城風景見髙情溪上山多異門前水獨清晚¶
<pb:KR4h0143_WYG_263-28b>¶
雲雙鷺入春樹一雞鳴恐有龎夫子同於此地耕¶
　　妙聲¶
　　　和薛生早秋見寄¶
雨洗秋容澹江含霧氣深候蟲依井徑歸燕拂簷陰庾¶
信江南賦靈均澤畔吟正愁聞古調諷誦重兼金¶
　　至仁¶
　　　送厚元載遊會稽¶
江上楊花落孤帆度逺汀潮連滄海白山擁㑹稽青内¶
<pb:KR4h0143_WYG_263-29a>¶
史籠鵞帖仙人放鶴亭登臨有新製母惜寄林扃¶
　　如蘭¶
　　　贈善世求禪人歸省¶
家在浙陽河扁舟載月多天空山接野木落水生波雲¶
物催歸興乾坤發浩歌少年才力俊亦足慰蹉跎¶
　　　送進古道住廬山萬杉¶
雙劒倚青冥雲開九疊屏清猿啼野樹馴虎衞巖扃瀑¶
吼飛晴雪江空落夜星雨花紛委處揮麈晝談經¶
<pb:KR4h0143_WYG_263-29b>¶
　　　秋江送别¶
江柳不堪折江花照眼明天將孤雁逺風送一帆輕紅¶
樹宜秋色黄蘆雜雨聲吴雲半千里如在月中行¶
　　　張句曲小景¶
句曲有仙居桃源景不如樹根曾繫艇石室舊藏書溪¶
晚秋波浄嵐晴宿雨餘何當問真隠松下坐茅廬¶
　　無愠¶
　　　謝静中過訪¶
<pb:KR4h0143_WYG_263-30a>¶
埽跡千巖裏柴門久不開正逢新雨足忽見故人來燒¶
筍供茶碗烹薇薦粥盃欲留君共住分石坐堆堆¶
　　　題珪上人山舍¶
紅葉填松徑清溪繞竹林西風雙鬢老落日半窗陰壊¶
衲偏宜厚幽居不厭深笠仙遺偈在展巻且髙吟¶
　　道衍¶
　　　晚過獅子林¶
無地堪逃俗乗昬復到林半山雲遏磬深竹雨留禽觀¶
<pb:KR4h0143_WYG_263-30b>¶
水通禪意聞香去染心叩門驚有客想亦為幽尋¶
　　　題張山人適樂圃林館二首¶
開牖依林樾迢迢去市遥翠低承雨竹綠碎受風蕉夕¶
嶺還侵户春流欲㫁橋主人緣愛客時為出山瓢¶
一軒開小圃近水更悠然杏棟縈花霧芸窗宿篆煙竹¶
藏鳩子哺苔襯鶴雛眠此地多風景幽深似輞川¶
　　　秋日重遊穹窿山海雲精舍二首¶
迢遰青村外﨑嶇紫邏間過林方見日到渡不逢山一¶
<pb:KR4h0143_WYG_263-31a>¶
室依巖險雙扉傍竹間曾看雲際鶴向暮獨飛還¶
地逺塵難到人家半隔溪放禪還候磬起暁却憑雞雲¶
度隨山窈泉行趂澗低披叢尋蘚壁更為刻新題¶
　　溥洽¶
　　　題山深草堂次王適齋韻¶
聞説平夷堡髙居絶徼山牽蘿秋補屋伐竹暁開闗款¶
塞烽煙静歸田士卒閒都門回首處頻喜寄書還¶
　　大冋¶
<pb:KR4h0143_WYG_263-31b>¶
　　　江村夕照圖¶
江村水國幽雲樹半含秋落日曬漁網涼風吹客舟香¶
秔黄早刈碩果熟先收官稅供輸外民歌樂未休¶
　　明秀¶
　　　山中懐蘿石翁¶
老懐常耿耿嵗暮一行書寒日孤城短山堂獨夜虛病¶
多憂到骨吟苦涙盈裾秪恐梅花笑相逢齒髪疎¶
　　　許泉亭秋日¶
<pb:KR4h0143_WYG_263-32a>¶
手把傳燈錄西巖卧病翁柴闗上野色石壁下秋風嵗¶
月飛鴻外江山落葉中菊花知九日青蕊更叢叢¶
　　　泛舟至桐口¶
路轉青邨合山連赤岸斜夕陽飛燕子茆屋落桐花晚¶
墅聞孤笛輕舟閣淺沙前峰望不逺林瞑欲棲鴉¶
　　　宿歸雲堂¶
寺前昨日雨水滿放生池獨往忽乗興幽尋豈有期夜¶
深月未出秋近竹先知重把茶盃坐雲山話所思¶
<pb:KR4h0143_WYG_263-32b>¶
　　　雨夜¶
燈影西堂裏三年病惠休空山聞夜雨獨客抱春愁花¶
鳥寒應苦星河暗自流誰家有明月長笛倚髙樓¶
　　　田叟贈朱可麓¶
早起飯牛犢落花春水渾雨中青箬笠溪上白雲村食¶
力古莘野全生今鹿門不知城府外何處有桃源¶
　　　送陳墨山還吴淞兼柬胡秋田¶
五茸城外月不見十年餘顧我曾遊地因君得寄書津¶
<pb:KR4h0143_WYG_263-33a>¶
亭然夜火江市鱠鱸魚若見秋田叟還勞問起居¶
　　　日暮¶
西閣日將夕川原生暮煙逺林歸倦鳥枯葉抱寒蟬野¶
岸漁罾外秋風戍壘前故人應念我定有尺書傳¶
　　普泰¶
　　　寄楊君謙二首¶
都下聞歸雁江東憶故人髙山千里夢芳草十年春吟¶
苦先催老心安却耐貧吴門他日過書院許誰鄰¶
<pb:KR4h0143_WYG_263-33b>¶
吏隱千年逺南峰事竟同鑑容依石水熏珮度花風林¶
靄牀頭濕崖泉厨下通紛紛塵世念不入此山中¶
　　　秋晴¶
幾日豆花雨兹晨方見晴寒蟬依樹響秋蘚上堦生山¶
脱雲尤翠池寒日更明西風催萬户都作搗衣聲¶
　　永瑛¶
　　　秋浦¶
白露下蒹葭秋汀尚有花數峰迴晚色一雁落寒沙菰¶
<pb:KR4h0143_WYG_263-34a>¶
熟供炊具鱸肥上釣槎月明吹笛去隔水是漁家¶
　　文湛¶
　　　寓南髙峰懐友¶
菴住南峰下四簷松竹青月常陪入定猿或聴談經池¶
近涼生榻山髙影落庭故人在何處詩酒醉蘭亭¶
　　方澤¶
　　　送范菁山丈之雲南大理¶
北望雲霄迥南征道路長山逢驅象客地入卜雞鄉碧¶
<pb:KR4h0143_WYG_263-34b>¶
海常飛霧青林不隕霜聖君勞禦逺非是漢文皇¶
　　　送王翰林柘湖轉比部還京¶
滄海有才名青春賦兩京乍辭金馬署復作爽鳩行苑¶
柳深袍色宫鶯雜珮聲君王前席問應是為蒼生¶
　　　寄平野上人¶
惠朗南歸後空山兩月過青春看己暮白髪近如何雨¶
外鶯聲逺風前栁絮多遥知清夢裏還繞舊烟蘿¶
　　　仇生¶
<pb:KR4h0143_WYG_263-35a>¶
仇生有父風能畫擅江東縹緲千峰勢㠝岏尺素中坐¶
增吳苑秀不謝輞川工儻寫天台勝添余補衲翁¶
　　　送吴山人¶
落葉滿江邊秋風急暮蟬我思天姥寺君上洞庭船束¶
帛丘園少徵兵澤國連不知方處士鍊藥㡬時仙¶
　　　獨坐¶
平時懐獨往垂老患餘身林蔚常疑晚山暄每過春月¶
来初有客雲去乍無鄰獨喜堦前鳥忘機旦暮馴¶
<pb:KR4h0143_WYG_263-35b>¶
　　祖泉¶
　　　雨宿西閣¶
浩蕩迷方客人淹江寺隈旅愁添夜雨嵗事到寒梅滄¶
海無家問中峰有夢回燭花爾何事更傍客杯開¶
　　圓理¶
　　　慈雲嶺¶
仄徑攀蘿轉空山伐木聞兩崖危石抱衆壑細流分曉¶
竹含蒼靄春田䕶白雲回看萬松里唯有鹿麋羣¶
<pb:KR4h0143_WYG_263-36a>¶
　　　招友人看芙蓉¶
一水澄於練孤芳錦作叢故將遲暮景開向寂寥中夕¶
露垂秋白江霞媚晚紅薄言方採掇持贈故交同¶
　　明周¶
　　　都門除夕¶
早眠輕節序垂老倦精神半夜兩年夢孤燈千里身鉢¶
分新嵗飯衣拂舊時塵後飲屠蘇者其如感歎頻¶
　　洪恩¶
<pb:KR4h0143_WYG_263-36b>¶
　　　過安茂卿秦淮寓館¶
安期東海至新借白門居綠醑稱從事紅妝用校書舟¶
移淮水月饌出晉陵魚聞道西林勝能無一榻虛¶
　　　夜泊慈姥磯登絕頂坐月¶
踪跡元蓬虆天涯自往迴秋風隨去棹夜色共登臺石¶
面潮初落江頭月正來最髙思欲卧清磬一聲催¶
　　　江上道中即事有懐同社諸友¶
遵路三支别横江一葦從斷隄方捨筏山寺忽鳴鐘飛¶
<pb:KR4h0143_WYG_263-37a>¶
霧翳寒日殘煙隔暮舂間闗猶未逺離緒已重重¶
　　　游般若寺¶
蟠紆垂鳥道蒼翠削芙蓉坐可依危石行將駐短笻寒¶
深千片竹霜老一枝松甃草枯殘水空潭已化龍¶
　　　松寥閣與湛公夜坐看月晨起值花朝連春分¶
　　　紀事同贈¶
自赴已公招清言破寂寥茶全烹榖雨春半及花朝薄¶
霧籠寒月微風上夜潮不知峰頂雪還待幾時消¶
<pb:KR4h0143_WYG_263-37b>¶
　　　答王百榖虎丘送别¶
林棲同倦鳥山寺晚鐘殘霜涸秋潭冷風疎夜磬寒榻¶
方懸半偈錫更指長干欲就浮丘聴難禁别鶴彈¶
　　　蔣墅曉行¶
曉發渡金壇星疎月未殘三峰如句曲百折似嚴灘村¶
杵和霜下漁燈隔霧看吴歈多苦調併入櫓聲寒¶
　　　送信公還豫章分得十五咸¶
朔風迎遡水吹雪上寒巖悵别應千結封題秖半函香¶
<pb:KR4h0143_WYG_263-38a>¶
爐煙漸歛湖口月初銜遥想章江外鐘聲落夜帆¶
　　　經衲頭菴憶法秀禪師¶
綻衲居無定雙林一嶺分磬聲和斷續香藹逗氤氲石¶
徑連疎竹溪流隔片雲丹書徵出處已是不逢君¶
　　　山房送郭次甫之焦山¶
雪後迴仙棹空堂别思盈一尊留夜色片語進寒更茗¶
熟松風細梅香露氣清明朝江上月去住總含情¶
　　　過耶溪法友新居¶
<pb:KR4h0143_WYG_263-38b>¶
徑隨阡陌轉籬抱小橋灣有竹全臨水無氛可類山鳥¶
常窺户静雲似學僧閒何事探靈祕區中是大還¶
　　　古松法友誦經水西園賦贈¶
隨意寄招提名園自水西託松臨古磵將鳥學卑棲辨¶
字追龍篆探微得馬蹄徧遊華藏界還與一塵齊¶
　　徳清¶
　　　抵雷陽戍二首¶
舊説雷陽道今過電白西萬山嵐氣合一錫瘴煙迷末¶
<pb:KR4h0143_WYG_263-39a>¶
路隨蓬累殘生信馬蹄那堪深樹裏處處鷓鴣啼¶
萬壑奔流下千山積翠連帆飛五嶺驛猨挂九秋天客¶
路浮雲外鄉心落日前吾生猶未定江漢是餘年¶
　　　宿清溪驛夢得草蟲鳴㫁岸沙鳥宿寒汀之句¶
　　　因續成詩¶
遡流遵逺渚旅泊傍孤亭月隱山容淡魚潛水氣腥草¶
蟲鳴斷岸沙鳥宿寒汀最惜飄零者浮生夢未醒¶
　　　舟行¶
<pb:KR4h0143_WYG_263-39b>¶
湘水通巴漢孤帆入楚天片雲低逺樹晴日照斜川處¶
世常如寄浮生莫問年縱遵歸去路亦似渡頭船¶
　　通岸¶
　　　曹溪雜詩¶
為愛溪山好無人祇自看萬峰青不斷三月雪猶寒乳¶
鹿藏深樹飛鳧過逺灘興來誰與晤長嘯碧雲端¶
　　傳慧¶
　　　九月望夜¶
<pb:KR4h0143_WYG_263-40a>¶
節去愁衣薄蟲聲漸近牀偶然林下坐早見草頭霜寒¶
月明如此浮雲掩不妨通宵照蘿壁忘却夜初長¶
　　　同靜泉仲齡二公過南莊鄰翁偶談時事有感¶
郭外行應好香清荷芰風到来茅屋下談笑竹林中徑¶
草先秋綠江雲過日紅眼前不平論難禁白頭翁¶
　　　宿四明山心¶
寂歴遊仙處塵寰隔斷霞九溪流雪水八月綻桃花茅¶
栗圎於彈霜棃大似𤓰雲南與雲北依舊作鄰家¶
<pb:KR4h0143_WYG_263-40b>¶
　　　夜渡金山¶
空江信淼茫月出水生光入浦朝如雨沾衣露欲霜天¶
青沙氣白夜静海雲黄漸覺鐘聲動應知到上方¶
　　智觀¶
　　　山居漫言¶
板屋黄茅爛棲禪已十春更無孤鶴伴且免衆狙嗔天¶
地寧私我谿山不假人四分僧律在吾自率吾真¶
　　大壑¶
<pb:KR4h0143_WYG_263-41a>¶
　　　上方寺遲同遊不至¶
湖光斜遶寺松影曲藏闗帆過煙中樹僧歸雨外山井¶
梧秋更老橋蘚晚逾斑目極天涯近扁舟不易還¶
　　　蓀谷¶
曲磴餘蒼蘚危梁度碧雲山深溪屢合樹宻徑斜分佛¶
火寒猶見僧鐘晝不聞空留爭席處野老自為羣¶
　　法杲¶
　　　梁溪道中逢姚孟¶
<pb:KR4h0143_WYG_263-41b>¶
十載俱漂泊驚逢落照前浮雲本無意芳草似相憐春¶
水連平野人家入逺天還乗明月色隨意放吴船¶
　　　山居雜詠四首¶
選地居方葺盤雲徑乍開若將忘我去豈為避人來獨¶
野饒蒼竹空山遍綠苔自今蹤跡穏不遣白雲猜¶
蘿房青澗上卒嵗可盤桓地僻如無夏峰多不散寒鳥¶
来迎户入花發隔溪看靈鷲㠝岏甚居然我自安¶
暮投巖下寺路失問潺湲月出翻嫌樹雲歸不辨山石¶
<pb:KR4h0143_WYG_263-42a>¶
橋臨水斷茅屋映谿闗别有髙棲者鐘聲杳靄間¶
獨犬吠雲影村家無四鄰草生當斷路花發待閒人芳¶
樹橋邊盡春山雨後新野翁居自僻不是為逃秦¶
　　　江上¶
寂厯雲天色流觀據晚間野黄潮起樹江黒雨藏山楚¶
甸蒹葭外夷風瘴癘間兒童相叫笑直是語綿蠻¶
　　　閒居即事¶
割得鸚林地蒿蘆葺乍完潑雲峰匝户裹日樹平垣草¶
<pb:KR4h0143_WYG_263-42b>¶
閣因風敞溪花隔霧看不安麋鹿性何以戀㠝岏¶
　　　𤣥墓看梅花¶
特訪梅花信漫行春谷中路隨雲共白村與樹俱空色¶
淺如縈霧香寒不遞風虬枝吾欲折長揖問山翁¶
　　　渡陽城湖¶
不知何所事身墮渺茫間岸白流魚沫天青出蜆山樹¶
微看漸滅雲薄去如閒無限隨波意輕舟試往還¶
　　　曵杖¶
<pb:KR4h0143_WYG_263-43a>¶
　曵杖出溪口日斜溪水喧雲間逐去鳥山盡見孤村野¶
　外垂天影松間墮月痕回頭疎磬發有寺石為門¶
　　　　寄李五已山¶
　乾坤添白髪江海限紅塵獨樹逢殘月清宵憶故人蝶¶
　占春後夢鶴想病中身安得西歸翼裁書慰爾頻¶
　¶
　¶
　¶
<pb:KR4h0143_WYG_263-43b>¶
　¶
　¶
　¶
　¶
　¶
　¶
　¶
御選明詩巻六十六¶
