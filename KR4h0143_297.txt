# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:48.812399
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百
<pb:KR4h0143_WYG_297-1a>¶
　欽定四庫全書¶
御選明詩巻一百¶
　　五言絶句五¶
　　　鄭龍采¶
　　　　采松花¶
　美人采松花紛紛落黄雪花落松枝輕當風更揺曳¶
　　　張次仲¶
　　　　詠史¶
<pb:KR4h0143_WYG_297-1b>¶
　七首投銅柱金椎中副車吾謀適不遂天意復何如¶
　　　　苔徑¶
　苔徑路欹危幽人自來去但聞啼鳥聲不識鳥啼處¶
　　　陳仁錫¶
　　　　中秋¶
　月華冷于霜水白已成路宿鳥静不鳴羽毛紛可數¶
　　　　九日¶
　劍㦸帯霜雪客星似水閒歌殘席已散秋葉滿空山¶
<pb:KR4h0143_WYG_297-2a>¶
愁人未成眠明月呼不起一雁叫長天暌孤亦如此¶
　　方逢年¶
　　　乳洞口水碓¶
陟阿采玉芝浮澗拾瑶草野碓竟日舂誰識是龍腦¶
　　倪嘉慶¶
　　　驟雨¶
雨驟泉聲急雲涼樹色濃不知何處寺忽送一聲鐘¶
　　蕭士瑋¶
<pb:KR4h0143_WYG_297-2b>¶
　　　寓意¶
誅茆宜楚地無如廬阜美五步一溪雲十步一溪水¶
　　馮一第¶
　　　野望¶
江岸閒行處晴雲澹一天微風生逺樹吹送渡頭船¶
　　　月夜取惠泉烹茶¶
瓶貯氷雪性爐試蟹松聲手底矞雲影香分月氣明¶
　　陸寳¶
<pb:KR4h0143_WYG_297-3a>¶
　　　周斗文自易水歸縱談燕太子及荆髙遺事嘅¶
　　　然賦此¶
毎讀燕丹傳長悲易水遥聽君談往事風起復蕭蕭¶
　　周應儀¶
　　　爛溪二首¶
明月溪邊路秋風溪上船船頭何所有滿把水中蓮¶
我家爛溪邊出門即溪水秋來溪水深處處菱歌起¶
　　趙宦光¶
<pb:KR4h0143_WYG_297-3b>¶
　　　登華山¶
鳥道縈紆上深林幾折盤支公此銷夏五月晚猶寒¶
　　朱鷺¶
　　　過曹氏園值玉蘭盛開¶
花光何璀璨八牕揺一色春風過酒人忻與花相值¶
　　徐𢎞澤¶
　　　題畫贈李尚寳¶
風巻長蘆晚雲開積水明沙邊雙白鳥逐我釣船行¶
<pb:KR4h0143_WYG_297-4a>¶
　　殷仲春¶
　　　湖上岡¶
桑柘隱斜日獨登湖上岡誰人攜小櫂載酒出菰蔣¶
　　葛徵竒¶
　　　題畫芙蓉¶
秋來煙水多蘆葦渺難即愛此江上花日坐雙鸂鶒¶
　　呉載鰲¶
　　　姜給諌以五羊石見貽賦謝¶
<pb:KR4h0143_WYG_297-4b>¶
文饒平泉莊有石自言好何如初平羊眠雲嚙瑶草¶
　　龔士驤¶
　　　惜取¶
惜取檐前葉休教落地輕夜窗留聽雨葉葉是秋聲¶
　　王章¶
　　　讀書篁川偶詠¶
竹裏起茶煙白雲堆滿屋何處桔橰聲園丁灌花木¶
　　王與𦙍¶
<pb:KR4h0143_WYG_297-5a>¶
　　　對瓶梅作¶
鄉思那可禁况復逢驛使念我欲歸時已結垂垂子¶
　　王養正¶
　　　對菊¶
仙人授錦囊中有百年草本是駐顔丹人間不知寳¶
　　徐柏齡¶
　　　江信寺文信國祠¶
孤嶼浮江面寒潮撼石根遥遥箕尾外何處可招魂¶
<pb:KR4h0143_WYG_297-5b>¶
　　顧咸正¶
　　　上方巖¶
層層白雲堆石屋架其上鳥雀静不喧半空人語響¶
　　堵𦙍錫¶
　　　山路¶
入山處士住出山處士去深樹滿成隂不識家何處¶
　　蔡道憲¶
　　　歳暮¶
<pb:KR4h0143_WYG_297-6a>¶
美人無信至歳暮江梅白家住嶺西東何處寄相憶¶
　　　馬踏夜城望南郊燈火疑為馮椳公郭㓜隗讀¶
　　　書處¶
好月霜難下髙城獨馬看遥連山影外人在剔燈寒¶
　　方以智¶
　　　酒樓贈燕人¶
燕客善彈筝悲歌舊有名近來離别易不畏斷腸聲¶
　　金堡¶
<pb:KR4h0143_WYG_297-6b>¶
　　　臷菴¶
落葉平坡外騎牛古寺還一回風雨過幾幅米家山¶
　　髙承埏¶
　　　卧疾遣懷兼荅親知見存¶
往事憑詩史新愁負酒徒故人音信斷何處覓柴胡¶
　　沈中柱¶
　　　重九¶
川静晴郊迴山明宿霧收空庭來返照惆悵一登樓¶
<pb:KR4h0143_WYG_297-7a>¶
　　朱一是¶
　　　濇溪¶
濇溪雖蕭條景物故鄉美春日對春山秋風蕩秋水¶
　　徐枋¶
　　　懐友¶
細雨寒江路疎燈獨夜舟故山今寂寞為訪玉峯秋¶
　　張若羲¶
　　　搗衣¶
<pb:KR4h0143_WYG_297-7b>¶
馬上客衣單途中書信難别離秋易早堦前露不乾¶
宻網縈蛛絲一上一回遲羊腸九折坂君行已幾時¶
寂寞支機石當堦鳴促織輕羅穩稱身欲寄無消息¶
　　　秋夜¶
新月上林端林端白露溥芭蕉不解意葉葉向欄干¶
風來莫亂吹揺我庭中樹樹上有鳥棲驚飛無住處¶
　　劉曙¶
　　　詠蓮房(十三歳作/)¶
<pb:KR4h0143_WYG_297-8a>¶
出水芙蕖色娟娟不異花療飢還療熱菱芡未須誇¶
　　葛一龍¶
　　　桃花源¶
一澗入蒼煙千花繞澗邊花開與花落流水送流年¶
　　　松墩¶
甃石亂無次髙髙積寒翠一鶴懶應門毎來松下睡¶
　　　東村¶
曾聞東園公住此不復出年年開白花猶是漢時橘¶
<pb:KR4h0143_WYG_297-8b>¶
　　　偶作¶
山中春雪消澗底寒泉響谷口無人行嶺頭明月上¶
　　　張氏隱居¶
老卧空山裏窮交若箇存風吹春草長麋鹿到柴門¶
　　張廷立¶
　　　賦得蛺蝶花上蛺蝶¶
飛飛復飛飛雙起復雙棲料得影相似恠他蜂亦迷¶
　　朱茂暉¶
<pb:KR4h0143_WYG_297-9a>¶
　　　虎山橋¶
霽雪東西崦寒雲上下沙何人吹玉笛早有落梅花¶
　　朱茂曙¶
　　　秋曉¶
棲鴉樹杪啼促織籬根語不見抝花人秋露濃如雨¶
　　　鶴洲對酒¶
已收橋下釣復此石上酌百尺凌霄花紛紛落紅萼¶
　　馮鼎位¶
<pb:KR4h0143_WYG_297-9b>¶
　　　題畫二首¶
逺水波澹澹平林煙漠漠髙閣置懸崖坐聽泉聲落¶
芳齋䕃隄栁古寺隔江村日坐渾無事青山恰對門¶
　　　題畫蘭¶
芳蘭在幽谷宛宛風前姿何處思公子湘江日暮時¶
　　　登吹臺¶
樹杪涼颸起被襟獨倚樓落霞飛片片猶帯舊時秋¶
　　黄伋¶
<pb:KR4h0143_WYG_297-10a>¶
　　　題畫¶
秋霽愛登臨歴歴亭臯路不學米於菟糢糊雨中樹¶
　　朱隗¶
　　　月艇歸帆¶
入浦風漸微蒲帆不須落秋光何處多煙月溪邊閣¶
　　卜舜年¶
　　　湖上送别¶
西風奮枯林潮沸盛湖晚淚眼對殘陽看君行漸逺¶
<pb:KR4h0143_WYG_297-10b>¶
　　邵徳生¶
　　　夜度清逺峽¶
枕上不見山但聞水聲駛自非山百尋水急那如此¶
　　　楓亭¶
草樹隨方别楓亭故有楓故鄉烏臼樹霜色更深紅¶
　　邵濓¶
　　　梳髮¶
髮白眞堪惜蕭蕭可奈何西風吹病樹殘葉苦無多¶
<pb:KR4h0143_WYG_297-11a>¶
　　李肇亨¶
　　　西冷遇室¶
露氣横疎栁香風送晚荷不知潮面闊止覺四山多¶
　　潘一桂¶
　　　龍潭道中¶
疉嶂深藏日連峯共隱天小舟如雁許歴歴下江川¶
　　施武¶
　　　烏雅關¶
<pb:KR4h0143_WYG_297-11b>¶
朝上烏雅關暮下烏雅關老烏啼啞啞行人還未還¶
　　　關索嶺¶
髙嶺呼將軍將軍祀其上行人仰望時白雲隔千丈¶
　　　相見坡¶
上坡面在山下坡山在面相見令人愁不如不相見¶
　　屠應韶¶
　　　贈歌童¶
弱質偏姚冶清歌意獨新未須聞别調梁上已飛塵¶
<pb:KR4h0143_WYG_297-12a>¶
　　朱樵¶
　　　落葉¶
緑葉影重重秋來逐轉蓬自無依樹力莫謾怨西風¶
　　　木芙蓉¶
西風著岸吹木末發光彩寄語有情人憑君涉江采¶
　　　春暮苦雨¶
楊花池上飛燕子梁間語從此送春歸能消幾番雨¶
　　繆師伋¶
<pb:KR4h0143_WYG_297-12b>¶
　　　九日¶
黄菊東籬下還逢九日開今朝尊酒盡無復白衣來¶
　　陳鴻¶
　　　題田家壁¶
十畝五畝園三株五株樹荷鉏日暮歸犬吠門前路¶
　　章志宗¶
　　　閒述¶
天無一片雲萬里清如水孤月自空明我心亦如此¶
<pb:KR4h0143_WYG_297-13a>¶
　　呉孺子¶
　　　江上¶
新月淡煙霏江花冷照衣無人山犬吠隔竹掩荆扉¶
　　　閒居¶
積雨暗空林濕雲飛不起日暮鳥鵲喧幽人不得語¶
　　徐斗支¶
　　　歸舟寄朱子蕃¶
春江自蜀來半是岷峨雪千里下江陵山山響鶗鴂¶
<pb:KR4h0143_WYG_297-13b>¶
　　李廷昰¶
　　　半山聞鶯¶
一路籃輿穩山行日欲西藤花開未盡隨處有黄鸝¶
　　　言别¶
夜值芭蕉雨時當鄠杜秋匆匆無一語相視上孤舟¶
　　宗泐¶
　　　題厓瀑圗¶
飛瀑洒寒冰危梁跨碧層天涯圗裏看頭白未歸僧¶
<pb:KR4h0143_WYG_297-14a>¶
　　　晚涼¶
晚涼池上亭坐來心似水雨過竹林青風吹豆花紫¶
　　　山景¶
孤村帶寒鴉逺山涵夕霧渡頭人未歸落日風吹樹¶
　　　水竹居圗¶
山人水竹居畫圗看更好十年不歸來茅屋秋風老¶
　　　秋江送别¶
江頭楊栁樹秋雨更蕭蕭可惜長條盡那堪折短條¶
<pb:KR4h0143_WYG_297-14b>¶
　　　蓮社鐘¶
方深區内縁久負社中約惆悵暮鐘聲徘徊度林薄¶
　　　梅花莊水軒望清逺不至¶
望君水軒西恨殺前村樹日暮溪雨來扁舟在何處¶
　　　湘臯煙雨圗¶
翠袖湘江曲秋林淚㸃斑冥冥煙雨裏不見九疑山¶
　　　次白以中西塘即景¶
落日雞鳴埭何人射雉回北湖山月上相送暮鐘來¶
<pb:KR4h0143_WYG_297-15a>¶
　　來復¶
　　　過越王臺¶
人道耶溪好青山罨畫開荷花三百里無數白鷗來¶
　　廷俊¶
　　　題畫蘭¶
緑葉微風際清香小雨餘湘江春水闊愁殺楚三閭¶
　　德&KR1444;¶
　　　故宫井¶
<pb:KR4h0143_WYG_297-15b>¶
上有千尺桐下有千尺井風吹井上桐零落井中影¶
　　　題桃花小禽圗¶
簷外雨初晴幽禽四五聲桃花無限思留客看清明¶
　　　荅香光居士¶
山北山南住雞聲隔一峯新詩忽寄到猶勝一相逢¶
　　　許起宗見過¶
雨氣來山北茶香過竹西芙蓉花發處明日約扶藜¶
　　如蘭¶
<pb:KR4h0143_WYG_297-16a>¶
　　　題竹¶
一夜竹窗雨秋聲入夢聞都將枝上淚灑徧九疑雲¶
　　　雨澗牛¶
溪岸野橋横烏犍帶犢行無人挂書讀雨外候春耕¶
　　道衍¶
　　　題秋寺晚晴圖¶
猨將朔吹哀雲帶溪流駛相送獨歸僧蕭蕭夕陽寺¶
　　　聞雁¶
<pb:KR4h0143_WYG_297-16b>¶
鳴雁為離羣餘哀度水雲那知故鄉夜亦似客中聞¶
　　　山中見王㽘¶
身外留黄犢山中畊白雲不隨樵子去無路得尋君¶
　　淨倫¶
　　　松隂小憩¶
風來石上松僧坐松下石洗鉢將煮茶溪流漾晴碧¶
　　　古佛巖¶
蒼松蟠古巖洞門鎖幽谷但逢掃葉僧不見銜花鹿¶
<pb:KR4h0143_WYG_297-17a>¶
　　明秀¶
　　　西巖夏日¶
窑盤春雨中筍味殊勝肉數日不窺園南風吹作竹¶
　　　絶句¶
人坐秋樹下月在秋樹上苦吟落葉空瘦影自相向¶
　　　題墨山扇圗¶
逺嶼孤煙起林亭落日虚青山半江影竹裏照殘書¶
　　普㤗¶
<pb:KR4h0143_WYG_297-17b>¶
　　　韓亞卿徳夫去官還陜¶
秋日泊沙灣君行早晚還分違無限意流水不相關¶
　　文湛¶
　　　春盡¶
斜陽穿樹林野屋臨溪水春盡不開門花落空山裏¶
　　　江上¶
江頭落日明江上西風起歳歳芙蓉花開落秋江水¶
　　法聚¶
<pb:KR4h0143_WYG_297-18a>¶
　　　江村¶
殘陽在木末逺鳥下孤嶼漁舟歸未歸吹笛芙蓉渚¶
　　宗林¶
　　　春日¶
掃地心已浄讀書門嬾開碧桃花落盡猶未覺春來¶
　　宗倫¶
　　　旅懐¶
東呉隔千里歸計尚茫然忽見梅花發他鄉又一年¶
<pb:KR4h0143_WYG_297-18b>¶
　　洪恩¶
　　　雨過即事¶
一雨山如沐垂籐覆深屋不見踏花人窗外生新緑¶
　　徳清¶
　　　題畫小景三首¶
流雲覆春山輕寒凍欲坼何處踏青來歸時月華白¶
煙樹春雲緑江天落日紅不知何處醉歸向月明中¶
風雨孤舟夜微茫草樹春茅簷驚犬吠定是渡江人¶
<pb:KR4h0143_WYG_297-19a>¶
　　　再過小金山¶
漁火夜深白沙雞清晝喧江空人境絶長日掩柴門¶
　　法杲¶
　　　山居詩¶
四窗鳴磵聲一座春雲影千載寂無人六月猶嫌冷¶
昨接左溪書已成巖穴志著笠舉鋤頭學幹山中事¶
碧天寒已深晚露樹沾濕鳴蟬訴夕陽不道秋風急¶
　　智舷¶
<pb:KR4h0143_WYG_297-19b>¶
　　　秋日山中¶
落木空殿深夕陽下山徑澗户松風寒獨夜鳴孤磬¶
　　天遂¶
　　　閒泛¶
無事泛波間孤舟亦自閒樹邊春霧斂尖露幾重山¶
　　圗暎¶
　　　宿蓮花閣¶
家山知逺近身卧與雲平數載未歸意一樓風雨聲¶
<pb:KR4h0143_WYG_297-20a>¶
　　通凢¶
　　　村居¶
竹間獨立時涼風自相接回顧碧池中蜻蜓踏萍葉¶
　　知證¶
　　　閒居¶
香徑蘚花生隂檐藤葉緑日長不耐閒行溪看鷗浴¶
　　實䚮¶
　　　曉行¶
<pb:KR4h0143_WYG_297-20b>¶
東林初日上羣壑開霽色樵夫先入山霜草見行迹¶
　　性琮¶
　　　夜坐¶
新涼微月上雜坐小庭前莫更燒明燭飛蛾絶可憐¶
　　讀徹¶
　　　入林¶
入林不知深但覺衣裳冷新緑滿空山低頭不見影¶
　　　雜詩¶
<pb:KR4h0143_WYG_297-21a>¶
天氣秋晚晴坐看西山色前溪有故人草深行不得¶
　　契靈¶
　　　山居二首¶
屈曲山路長曾不見車馬鳥啼落日黄處處逢樵者¶
懸厓老樹枯樵斧不敢剨亂挂猢猻藤不知幾千尺¶
　　明河¶
　　　絶句¶
二月山容醒林端别有香心知春尚早蜂蝶一齊忙¶
<pb:KR4h0143_WYG_297-21b>¶
　　　山居詩五首¶
東溪信非遥咫尺籬門外橋頭看落花昨日鶯聲在¶
送雨風無力流花水不情啼春枝上鳥今日更分明¶
屋後山疎秀門前水清淺朝來何處風吹落浮雲片¶
塢深不見人樹杪青峯墮若箇採松花隔林應喚我¶
短日催身老長吟奈病何暗消心事盡新識藥名多¶
　　圅可¶
　　　同謙受枕上¶
<pb:KR4h0143_WYG_297-22a>¶
枕邊不計程驛路如可記一樣夢還鄉多子五千里¶
　　孟淑卿¶
　　　題畫¶
嶺樹盤雲上溪迴路轉斜晚來煙靄合何處問山家¶
　　鄒賽貞¶
　　　鷺鷥小景¶
聮拳屬玉兒飛向磯頭立秋寒雪不消㸃破江天碧¶
　　潘氏¶
<pb:KR4h0143_WYG_297-22b>¶
　　　重陽¶
獨坐小窗下幽蛩不絶鳴青天孤月静滿耳是秋聲¶
　　　秋月¶
園亭當水中兩岸蘆花雪夜深人未眠碧水蕩秋月¶
　　　江上¶
江上水正平日照西江口逺樹一尺長岸闊風吹栁¶
　　　蓮塘¶
溪水流東去垂楊對我門淒涼斷橋路殘月照黄昏¶
<pb:KR4h0143_WYG_297-23a>¶
　　馬閒卿¶
　　　暮秋¶
野色滿園中閒情立晚風菊花含雨艷楓葉醉霜紅¶
　　端淑卿¶
　　　採蓮¶
風日正晴明荷花蔽洲渚不見採蓮人只聞花下語¶
　　斗娘¶
　　　送夫四絶句(錄二首/)¶
<pb:KR4h0143_WYG_297-23b>¶
逺逐風塵路遺書滿目愁思君不成寐月上看牽牛¶
寂静聞天籟愁眠恨夜遲遥憐江海别殘月夢君時¶
　　楊文儷¶
　　　採蓮女¶
若耶採蓮女日出蕩輕橈慣識谿中路歌聲入畫橋¶
　　董少玉¶
　　　憶别¶
憶别河橋栁青青送馬蹄妾心與羌笛無日不遼西¶
<pb:KR4h0143_WYG_297-24a>¶
　　　寄夫在可嵐¶
流落客邊州刀環在馬頭莫憐楊栁色管取只封侯¶
　　周潔¶
　　　秦淮¶
秣陵無處望灘水正前流何不教東下將心到石頭¶
　　　夢還京¶
自去長干側終年桂嶺西新秋望鄉處無柰白雲迷¶
　　　憶父¶
<pb:KR4h0143_WYG_297-24b>¶
憶昔當殘臘還家雪正飛三年無一字不忍見鴻歸¶
　　朱徳璉¶
　　　偶題¶
偶聞渌水曲欲託黄金徽絃手不相應心隨别鶴飛¶
　　袁九淑¶
　　　閒居雜書示王孫¶
操杵力不任當壚心自鄙花時掩關坐焚香讀秋水¶
　　張引元¶
<pb:KR4h0143_WYG_297-25a>¶
　　　賦得白裡白¶
鶴步瑶階淨螢飛星漢斜玉人搴素幙和月折梨花¶
　　林娙¶
　　　詠鳯仙花¶
鳯鳥久不至花枝空復名何如學葵蕋開即向陽傾¶
　　尹紉佩¶
　　　雨後江望¶
雨後水更明秋風漸漸聲寒天白露滿江上曉煙横¶
<pb:KR4h0143_WYG_297-25b>¶
　　梅生¶
　　　寄外¶
落葉滿庭階秋風吹復起遥憶别離人寂寞何堪此¶
　　王氏¶
　　　綵燕二首¶
方寸明光錦閨中剪綴工不須春社到安坐粉香叢¶
貌得烏衣族春纎㸃艷粧時隨步揺影行坐共韶光¶
　　　中秋後一日¶
<pb:KR4h0143_WYG_297-26a>¶
宇碧淨秋煙清閨思渺然如何今夜月不似昨宵圎¶
　　黄淑徳¶
　　　客中聞子規¶
陌上栁條新逢春倍惜春忽聞啼杜宇愁殺未歸人¶
　　項蘭貞¶
　　　寄慰寒山趙夫人¶
落葉驚秋早斷鴻天際聞遥思鹿門侣愁看嶺頭雲¶
　　　步月二首¶
<pb:KR4h0143_WYG_297-26b>¶
步月下庭除螢飛花影側露下不知寒鳴蛩動秋色¶
步月下庭除青苔印鞋濕行吟月轉西覓句還獨立¶
　　　秋夜¶
静夜砧初動涼風雨乍收一鈎新月上應照故園樓¶
　　　舟中晚眺得青字¶
片帆天際闊落日逺山青隱隱風前笛行人不忍聽¶
　　方孟式¶
　　　春怨¶
<pb:KR4h0143_WYG_297-27a>¶
隻影淡煙籠杜䳌枝上紅梨花風雨後人在月明中¶
　　方維儀¶
　　　過石磯¶
巉石横岸曲碧葉生秋樹朝朝欵乃聲不識江中路¶
　　　北窗¶
香風吹入簾臺畔花如雪遥憶故鄉琴無聲對秋月¶
　　葉小鸞¶
　　　春日曉粧¶
<pb:KR4h0143_WYG_297-27b>¶
攬鏡曉風清雙蛾豈畫成簪花初欲罷栁外正鶯聲¶
　　張倩倩¶
　　　詠風¶
蕭蕭竹徑鳴捲幔如有情木落寒山裏千林共一聲¶
　　沈華鬘¶
　　　春日憶瓊章姊¶
粉蝶戲蘭叢桃花似面紅東風吹不定飛向玉階空¶
　　劉雲瓊¶
<pb:KR4h0143_WYG_297-28a>¶
　　　春閨¶
百舌五更啼啼聲驚繡闈王孫歸末得芳草自萋菲¶
　　項珮¶
　　　社日¶
過雨春泥白斜飛燕尾纎恰停鍼綫坐自起為鈎簾¶
　　紀映淮¶
　　　絶句¶
杏花一孤村流水數間屋夕陽不見人牯牛麥中宿¶
<pb:KR4h0143_WYG_297-28b>¶
　　黄媛貞¶
　　　聽雨¶
長夜一燈灺獨愁誰與言牕前幾㸃雨井上芭蕉翻¶
　　呉静婉¶
　　　别思¶
西&KR1735;雨未收東&KR1735;風又作留住緑蓑衣莫與篙師著¶
　　趙燕如¶
　　　荅人寄呉箋¶
<pb:KR4h0143_WYG_297-29a>¶
感君寄呉箋箋上雙飛鵲但效鵲雙飛不效呉箋薄¶
　　徐翩翩¶
　　　江隂送顧太學¶
一日發江口五日下長洲可惜送君淚不隨江水流¶
　　趙彩姬¶
　　　中秋對客¶
月從今夜滿秋向此時分莫惜金尊數清光喜共君¶
　　　送王仲房還新安¶
<pb:KR4h0143_WYG_297-29b>¶
暮雪江南路孤城尊酒期殷勤折楊栁還向去年枝¶
　　　燕來¶
獨坐掩羅幃愁看雙燕飛思君不如燕一歳一來歸¶
　　朱無瑕¶
　　　芭蕉雨¶
滴破愁中夢聽殘葉上聲新詩題未得偏送别離情¶
　　　賦得霜上月¶
夜色涼如水霜華共月明誰招青女出來伴素娥行¶
<pb:KR4h0143_WYG_297-30a>¶
　　鄭如英¶
　　　留秋送劉冲倩¶
我欲留秋住寒衣不忍裁歸期何用速尚有小桃開¶
　　景翩翩¶
　　　閨情四首¶
飛飛雙蛺蝶底事過鄰家鄰家海棠樹春來己見花¶
憶自折楊栁長亭贈玉驄如今楊花白日日解隨風¶
夜静還未眠蛩吟遽難歇無那一片心說向雲間月¶
<pb:KR4h0143_WYG_297-30b>¶
窗前六出花心與寒風折不是郎歸遲郎處無冰雪¶
　　　與蘇生話别¶
十日平原酒三秋江上船一經揺落後明月幾回圓¶
月出人未來月缺人已去好共借餘輝相求直至曙¶
　　　寫蘭二首¶
道是深林種還憐出谷香不因風力𦂳何以度瀟湘¶
但吹花信風莫作妒花雨我欲采璚枝挽得同心住¶
　　　風雨¶
<pb:KR4h0143_WYG_297-31a>¶
風雨滯殘春豈但梨花悶夢裏萬重山疊起江南恨¶
　　　三月即事¶
三月春無味楊花惹曉風莫行流水岸片片是殘紅¶
　　　野外¶
曉雨泉争響春山鶯亂啼流雲兩三片移過石橋西¶
　　周文¶
　　　詠懐¶
幾㸃愁人淚不許秋風吹吹到長江裏江流無盡期¶
<pb:KR4h0143_WYG_297-31b>¶
　　　有懐二首¶
捲簾何所思獨立數歸鳥不恨落日遲惟憐君去早¶
醉罷見明月照我還照君如何君不見只見天邊雲¶
　　　暮春四首¶
曾共看花發無端又落花春歸君亦去誰與惜年華¶
鳥聲泣暮雨蝶夢遶東風花落不堪問春光半已空¶
坐起愁如織空齋但寂寥不關風雨妬春色為誰凋¶
堪嗟分手日春色冷湖頭栁絮空飛盡長條轉繫愁¶
<pb:KR4h0143_WYG_297-32a>¶
　　梁小玉¶
　　　雜詠二首¶
松響翻清籟泉聲浣俗塵白雲堪贈客明月解留人¶
霜杵舂清骨風燈颺夢思空山懸雨處斷浦落雲時¶
　　呼丈如¶
　　　以詩訂丘生前約¶
流水郎車馬垂楊妾髩絲春江他自好一一入相思¶
　　王微¶
<pb:KR4h0143_WYG_297-32b>¶
　　　别窗下蕉¶
窗外重重碧雨餘密密栽似知明日别不展寸心開¶
　　　探梅¶
故人辭我去期我梅花時昨夜偶相念起看庭樹枝¶
　　　怨梅¶
庭樹亦如昨故人來何時花花自蚤發偏爾獨開遲¶
　　　代梅荅¶
寄語問花人歳月那能借爾意怨遲開儂意憐遲謝¶
<pb:KR4h0143_WYG_297-33a>¶
　　　月夜留别馮夫人池上¶
愛君池下影特來池上眠落花映修竹静起一簾煙¶
　　　送逺¶
爾别何所游月明江上舟異日思君處憑欄看水流¶
　　顧姢姢¶
　　　贈别¶
南國相思子西番篤耨香留君充雜佩休賭紫羅囊¶
　　張叟¶
<pb:KR4h0143_WYG_297-33b>¶
　　　秋思¶
江上芙蓉開江上芙蓉謝開謝總秋風江流無日夜¶
　　屠生¶
　　　題西子祠壁¶
紅粉溪邊石年年漾落花五湖煙水闊何處浣春紗¶
　　南靖老人¶
　　　題壁¶
青青千里草隱隱獨家村日暮客投宿山深虎守門¶
<pb:KR4h0143_WYG_297-34a>¶
　　呉下人¶
　　　絶句¶
僕夫不識路踟躕道傍久寒風吹衣襟落日照馬首¶
　　無名氏¶
　　　贈老僧(南潯祇/園寺詩)¶
清溪通笠澤地以水為鄉竹青三日雨僧白一頭霜¶
　　　仙人洞(以下五首見/昌平州志)¶
石洞窅且深花落無人埽仙翁去不還何處尋瑶草¶
<pb:KR4h0143_WYG_297-34b>¶
　　　虎谷¶
虎谷名金山客行初未識日午山下過人面黄金色¶
　　　銀山¶
銀山本在北萬丈青雲梯曉見居庸雪銀山勿在西¶
　　　龍泉¶
瀰瀰山下泉瀠洄白如玉清以濯吾纓濁以濯吾足¶
　　　安濟橋¶
石梁跨飛虹水清魚可數莫謂非通津亦有江南估¶
<pb:KR4h0143_WYG_297-35a>¶
　　　題西山清涼寺壁(見長安/可游記)¶
山僧汲空潭驚起二龍子百里雲冥濛三日雨不止¶
　　　題西山水盡頭(見青鞵/踏雪志)¶
雙流決決鳴石根失其一棄穅於此中應從玉泉出¶
　　小水人¶
　　　壁上詩六首(錄四首/)¶
妾住小水邊君住青山下青年不可再白日坐成夜¶
薄情君抛棄咫尺萬里逺一夜月空明芭蕉心不展¶
<pb:KR4h0143_WYG_297-35b>¶
解下羅裙帶無情對有情不知妾意重只道妾身輕¶
月色照羅衣永夜不得寐莫打五更鐘打得人心碎¶
　　冬橘¶
　　　秋夜吟¶
幽蛩響寒砌白露墮寒石獨立看月明不覺羅衣濕¶
　　莆田女鬼¶
　　　别梁生¶
側側復力力與君長歎息出入自苦愁單情還相憶¶
<pb:KR4h0143_WYG_297-36a>¶
　　偰遜¶
　　　山雨¶
一夜山中雨風吹屋上茅不知溪水長祇覺釣船髙¶
　　鄭夢周¶
　　　偶題¶
赤葉明村徑清泉潄竹根地偏車馬少山氣自黄昏¶
　　李穡¶
　　　瀼浦弄月¶
<pb:KR4h0143_WYG_297-36b>¶
日落沙猶白雲移水更清髙人弄明月只欠紫鸞笙¶
　　李詹¶
　　　雜詠¶
舎後桑枝嫩畦西薤葉稠陂塘春水滿稚子解撑舟¶
　　成石磷¶
　　　送人之金剛山¶
一萬二千峯髙低自不同君看日輪上何處最先紅¶
　　李希輔¶
<pb:KR4h0143_WYG_297-37a>¶
　　　次唐修撰夜宿太平館醉起韻¶
雄辭海生波醉墨鴉翻壁無使我公歸於焉作佳客¶
　　蘇世讓¶
　　　太平館次韻¶
望眼山連北歸心月向西覊魂與别恨愁殺五更雞¶
　　沈彦光¶
　　　太平館次韻¶
春鳥花邊啼暮鴉樹頭宿何事逺游人不秉良宵燭¶
<pb:KR4h0143_WYG_297-37b>¶
　　申光漢¶
　　　暮景¶
樹密深濃翠孤煙淡作雲前村聞犬吠暗路艸中分¶
　　崔壽城¶
　　　驪江¶
日暮滄江上天寒水自波孤舟宜早泊風浪夜應多¶
　　鄭碏¶
　　　聞笛¶
<pb:KR4h0143_WYG_297-38a>¶
迢迢沙上人初疑雙白鷺忽聞横笛音寥亮江天暮¶
　　姜克誠¶
　　　湖堂早起¶
江日晚未生蒼茫十里霧但聞柔櫓聲不見舟行處¶
　　金淨¶
　　　村舎¶
水鄉豐徳郡蕭寺逺浮煙地迴村燈近天垂水氣連¶
　　趙媛妾李氏¶
<pb:KR4h0143_WYG_297-38b>¶
　　　登樓¶
小白梅逾耿深青竹更妍憑欄未忍下為待月華圓¶
　　許景樊¶
　　　效崔國輔¶
妾有黄金釵嫁時為首餙今日贈君行千里長相憶¶
春雨暗西池輕寒襲羅幕愁倚小屏風墻頭杏花落¶
　　　雜詩¶
精金明月珠贈君為雜佩不惜棄道旁莫結新人帶¶
<pb:KR4h0143_WYG_297-39a>¶
　　　天&KR1444;¶
　　　　長安春日作¶
　何事長安客春來思易迷樂游原上草無日不萋萋¶
　¶
　¶
　¶
　¶
　¶
<pb:KR4h0143_WYG_297-39b>¶
　¶
　¶
　¶
　¶
　¶
　¶
　¶
御選明詩巻一百¶
