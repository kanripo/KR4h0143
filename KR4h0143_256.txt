# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.442275
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷五十九
<pb:KR4h0143_WYG_256-1a>¶
　欽定四庫全書¶
御選明詩巻五十九¶
　　五言律詩十¶
　　　李攀龍¶
　　　　同皇甫膳部寒夜城南詠月¶
　片月掛遥岑層城曳素隂寒分空樹浄影落御溝深結¶
　冷悲征笛勻霜上𢷬砧西園芳宴後白雪復誰吟¶
　　　　白雪樓¶
<pb:KR4h0143_WYG_256-1b>¶
　諸郎難得意非是敢沈冥拙宦無同病清時有獨醒千¶
　家寒雨白雙闕曉煙青又值髙樓雁寥寥不可聴¶
　　　　聞砧¶
　永夜盧家婦深閨坐自傷拭砧散明月投杵上清霜别¶
　恨繁鴛綺哀音送雁行同袍征戰盡刀尺㫁人腸¶
　　　　出郭¶
　出郭随吾適人家杜曲邉溪深縈去馬山路入鳴蟬禾¶
　黍殷秋作茅茨足晝眠可能祛物役歸買汶陽田¶
<pb:KR4h0143_WYG_256-2a>¶
　　　秋日村居¶
隠几憐清曉開軒命濁醪西風行薜荔白露綴蒲桃氣¶
逼蟬聲苦天含雁影髙壮心堪自見秋色正滔滔¶
髙齋清自掩遥夕病相看片月花間浄明河樹杪乾流¶
螢含火著宿鷺抱霜寒何限同袍意江湖坐渺漫¶
　　　冬日村居¶
髙卧堪人事幽棲豈世情老松寒更拙片竹冷逾清擁¶
褐江湖色鳴琴雨雪聲懶心常近傲不是學莊生¶
<pb:KR4h0143_WYG_256-2b>¶
遥夜冷幽獨南山傍户庭泉流霜下白野色海邉青風¶
亂将殘燒寒疎欲曉星偶因樵唱起延眺及林坰¶
　　　送潘潤父¶
揺落荒山道君行日獨深解装迎暮雨秣馬發秋林僮¶
僕知鄉淚風塵見客心十年悲未遇歸卧㟙湖隂¶
　　　寄許殿卿¶
漠漠雨如沙翩翩燕子斜官貧輕逆旅鄉逺重攜家昨¶
夜懐人去春風撫嵗華獨行臨御水問使到梅花¶
<pb:KR4h0143_WYG_256-3a>¶
　　　十五夜謝山人同李明府見過得宵字¶
客有山中約人来江上遥張燈傳綵筆換酒出金貂貧¶
病看交好文章慰寂寥天涯還此㑹留醉駐春宵¶
　　　重别李户曹¶
舊遊京陌滿何處珥貂行念子従王事令人識宦情春¶
風吹逺别芳草送孤征莫歎謀身拙前賢重請纓¶
　　　秋夜¶
豈敢敧芳樹多時信轉蓬鄉心生夜雨客病卧秋風大¶
<pb:KR4h0143_WYG_256-3b>¶
藥三山外浮名四海中自知成汗漫還與衆人同¶
　　　郊遊¶
何為驅車馬終嵗慘塵顔偶出城西寺因看湖上山水¶
流芳草外人醉落花間復值巖耕客春風荷蓧還¶
　　王世貞¶
　　　贈王山人¶
五嶽遊欲遍歸来鬢尚𤣥蔵名詩句後避世酒杯前久¶
客鄉音改無家旅興偏翛然喚雙屐揮手向江煙¶
<pb:KR4h0143_WYG_256-4a>¶
　　　乍雨¶
細雨留髙樹輕寒過小池劇憐初夏節却似晚秋時披¶
荇魚知樂憑軒鳥暗窺蕭疎故園思徐步欲何之¶
　　　四月一日同于鱗子與諸君水頭放舟¶
歌管能回首輕舠自任風人家漁網外山色酒盃中心¶
事歡仍見年光醉未窮褰裳吾欲涉菰際忽驚鴻¶
　　　過冶泉¶
偶經盤石坐下有暗泉過愛月苔隂少分雲竹色多幽¶
<pb:KR4h0143_WYG_256-4b>¶
巖答樵斧小屋見漁蓑不減滄浪興風塵可奈何¶
　　　不寐¶
襆被據匡牀薫爐裊裊香緒風低宿樹孤月浄無霜戍¶
鼓交偏緩寒雞報轉長不眠須起舞塵匣暗干將¶
　　　懐柔道中¶
馬足吾何限山行稍自寛人家梅雨色衣袖麥秋寒過¶
瀑添新徑歸雲改故巒㫁腸沙雁起一一向長安¶
　　　太原道中書事二首¶
<pb:KR4h0143_WYG_256-5a>¶
盤陀十二驛驛驛似西川畢竟中無池還疑小有天居¶
民同伏鼠宿客傍棲鳶不待蟬聲苦秋霜向鬢邉¶
不㫁峰巒色何由見晉陽傍山兔三穴入地鼠千倉項¶
為泉奔癭牙因棗熟黄吳兒莫相笑風俗古陶唐¶
　　　蔵經閣西偏俯小罨畫溪¶
紺宇蔵經閣春雲罨畫溪隔花催小艇落日在招提彼¶
岸如相引真源自不迷老夫繙閲罷随意步東西¶
　　王世懋¶
<pb:KR4h0143_WYG_256-5b>¶
　　　春日袁魯望見過分韻¶
河朔名仍在乾坤意未降酒人唯我共國士許誰雙秉¶
燭深良夜聴雞過小忩挂帆明日去春色動三江¶
　　　過天界寺訪半峰師㑹師偶病強起留宿¶
匹馬到精舍悠然深薜蘿人聲入寺盡山色閉門多欲¶
問簡編絶無言鐘磬過心閒病亦好不為示維摩¶
　　　毛公壇¶
沖舉何年事空壇向此名泉疑丹井出草共講臺平地¶
<pb:KR4h0143_WYG_256-6a>¶
盡山形轉林深水氣明班荆坐相視寂寂愧浮生¶
　　　送陸元量出按廣右¶
繡斧下雕題花驄拂栁嘶霜清八桂外雲碧五羊西問¶
俗安烽燧飛章散鼔鼙君家一片石歸路好重攜¶
　　　廬山雪¶
朝日照積雪廬山如白雲始知靈境杳不與衆山羣樹¶
色空中㫁泉聲天半聞千厓冰玉裏何處覓匡君¶
　　謝榛¶
<pb:KR4h0143_WYG_256-6b>¶
　　　冬夜過雲翁留酌因赴西池君不果¶
眼前期不定萬事逺期難酒熟山人過詩成蠟炬殘柝¶
聲連巷動月色滿城寒嵗晚梅花發誰同雪裏看¶
　　　客居即事¶
客居何懶慢過午尚科頭老得醫書喜閒増詩債愁春¶
寒風偃樹天晚雪明樓莫謂常漂泊西来亦壯遊¶
　　　春夜即事¶
春草非吾土春宵還自悲庭虚風稍静簾捲月何遲久¶
<pb:KR4h0143_WYG_256-7a>¶
病兒知藥長吟妻解詩他年學耕稼肯負鹿門期¶
　　　春園¶
水村人寂寂遲日敞柴闗菜甲春初細園丁雨後閒沙¶
邉来白鳥栁外出青山此地多幽意行歌薄暮還¶
　　　送杜太僕謫荆州¶
謫宦三千里誰憐賈傅才漢江秋月上楚岫夜猿哀心¶
事登樓賦年光落帽臺知君最愁絶湘雁逐春来¶
　　　夏夜獨坐披襟當風頗有秋意賦此寄懐¶
<pb:KR4h0143_WYG_256-7b>¶
散髮南樓夜翛然披素襟蛩聲依草際螢火落牆隂老¶
破當年夢秋生久客心遥思苔石上坐聴美人琴¶
　　　送樊侍御之金陵¶
地入維揚路天分牛斗墟秋帆二水外春草六朝餘冰¶
雪生官舍風塵走諫書従来經國者寧不念樵漁¶
　　　曉起¶
曉起正科頭時聞花外鳩出門疎雨歇倚杖㫁雲流緑¶
草偏依水青山半入樓況逢春酒熟不負嗣宗遊¶
<pb:KR4h0143_WYG_256-8a>¶
　　　除夕徐子與宅得年字¶
客裏嵗時遷還来醉此筵吳歌連子夜潘鬢感丁年列¶
炬明深院繁星動逺天宫梅殊有意更向早春妍¶
　　　寒食旅懐¶
薊北驚寒食淹留㡬自嗟春風来燕子落日在桃花丘¶
隴行邉淚江湖夢裏家不知疎懶客何物是生涯¶
　　　伏枕¶
伏枕無窮事虚堂秋夜深松低半忩月山静數家砧老¶
<pb:KR4h0143_WYG_256-8b>¶
鶴同幽意寒螀半苦吟百年兒女計誰識尚平心¶
　　　次張祜金山寺之韻¶
孤絶寒逾迥蒼茫夜不分僧歸依島月龍定縮江雲天¶
漢忩前合風濤枕上聞好沽𤓰步酒詩思在㣲醺¶
　　　秋雨宿權店驛有感¶
驛燈分暝色野館滯秋隂已倦衰年事偏馳故國心夜¶
涼槐雨滴月暗草蟲吟歸夢不知路千山雲更深¶
　　　大梁冬夜¶
<pb:KR4h0143_WYG_256-9a>¶
坐嘯南樓夜孤燈客思長人吹五更笛月照萬家霜歸¶
計身多病生涯鬢易蒼征鴻向何許春意徧湖湘¶
　　　春野¶
去郭蒼茫色鴉飛欲暮天青天一笻外白髮萬花前春¶
事渾相惱人情好自憐踏歌時遣意平楚漫風煙¶
　　　冬夜黄給事用章宅同張肖甫賦得中字¶
初逢青瑣彦下榻一宵同月落棋聲裏春回燭影中放¶
歌還楚調扶醉有巴童上苑遥相問梅花定㡬叢¶
<pb:KR4h0143_WYG_256-9b>¶
　　　暮秋即事¶
十見黄花發孤樽思不勝闗河秋後雁風雨夜深燈留¶
滯悲王粲交游憶李膺相随少年子走馬獵韓陵¶
　　　初冬夜同李伯承過碧雲寺¶
竝馬尋名寺登髙藉短笻飛泉鳴古澗落月在寒松石¶
路經千轉雲巖復㡬重人間多夢寐誰聴上方鐘¶
　　　晚眺¶
寒日下西陵漳河晚渡冰孤城歸獵騎雙樹隠禪燈野¶
<pb:KR4h0143_WYG_256-10a>¶
眺心何逺巖棲老未能翻憐戎馬日愁思坐相仍¶
　　　登榆林城¶
憑髙望不極天外一鴻過衆嶺夕陽盡孤城寒色多蘆¶
笳滿亭堠羽檄度闗河遥憶龍庭士嚴霜正荷戈¶
　　　宿淇門驛懷孫方伯性甫王憲副廷瞻江少參¶
　　　伯陽¶
駐馬淇門夕堂空暑氣徂亂雲闗樹暝寒雨驛燈孤身¶
計聊時序鄉心復道塗何當報知已秋雁滿江湖¶
<pb:KR4h0143_WYG_256-10b>¶
　　宗臣¶
　　　月夜聞笛¶
暮雨浮天去寒雲歸峽遲青山饒逺色紫菊把新枝何¶
處風前笛頻停月下巵闗河已揺落故向客愁吹¶
　　　既賦金山篇寄子與復系之此詩¶
寄爾金山賦登山莫自歌恐驚明月去其奈白雲何夜¶
棹鯨波急秋衣蜃氣多憑誰慰揺落滿目是江河¶
　　　渡江¶
<pb:KR4h0143_WYG_256-11a>¶
秋風髙不極破浪片帆輕鴻雁衝沙起蛟龍傍檻鳴愁¶
人芳草逺落日一江明十載風波事茫然空復情¶
　　　聞雁¶
一枕何能得長愁至不禁魚龍殘夜笛風雨急秋砧天¶
入蕭森氣人兼去住心湖南有新雁作意送悲音¶
　　　雨夜沈二丈至¶
榻有何人下君能此夜過寒蟬吳客賦衰鳳楚狂歌雨¶
氣千江入秋聲萬木多明朝寒浦望揺落有漁蓑¶
<pb:KR4h0143_WYG_256-11b>¶
　　　秋夜顧二丈来集¶
少别已殘暑相看失舊容秋衣下風露夕草亂芙蓉世¶
故尊前盡鄉愁雨後重徘徊望北斗明月照千峰¶
　　徐中行¶
　　　南溪放舟¶
晚山青似越春酒緑如澠中聖還徐邈登仙愧李膺髙¶
歌傳上國爽氣度西陵却憶耶溪上蓮舟月裏乗¶
　　　入桐江二首¶
<pb:KR4h0143_WYG_256-12a>¶
煙嵐行路盡天地豁然開江湧青山出濤驅明月来瀨¶
聲喧倚枕樹影落行杯忽自吹漁笛寒星莽釣臺¶
奔流千折下峭壁兩崖分樵徑衝江雨漁舟宿嶺雲布¶
帆林杪見水碓月中聞獨有披裘客千秋不可羣¶
　　　章行人景南署中送謝山人¶
閒署生寒早騷人入夜過砧聲風處急客思雨中多别¶
曲歌楊栁初衣製薜蘿明宵如見月相望隔漳河¶
　　　過桃源舖¶
<pb:KR4h0143_WYG_256-12b>¶
日日空山路褰帷無限秋千崖青欲滴萬瀑雪争流絶¶
壑通雲磴懸崖倚石樓桃源如此地乗月弄漁舟¶
　　　暮發滁陽¶
荒城一騎出落日萬峰西澗水流人影松隂散馬蹄懸¶
崖青欲滴芳草緑堪迷洵美非吾土翻然憶故溪¶
　　　董體仁送余至固節旗亭飲别賦此貽之¶
自古銷魂地經過復此亭布衣交自重尊酒眼偏青栁¶
色春堪惜驪歌老倦聴因君懐舊侣落落歎晨星¶
<pb:KR4h0143_WYG_256-13a>¶
　　梁有譽¶
　　　嵗暮集黎惟敬山房¶
雲木自蕭疎何慚大隠居雨殘三徑菊塵滿一牀書閉¶
户鳥聲過移尊竹色虚滄江復嵗晏誰念病相如¶
　　吳國倫¶
　　　秋日匡山¶
采采涉江去芙蓉秋水寒如何雜佩色難共美人看灑¶
淚題雲錦含情束素紈不知彭蠡鴈曽得到長安¶
<pb:KR4h0143_WYG_256-13b>¶
　　　夏虞卿邀過梁氏園留題¶
不識西園勝因君秉燭過檻隨江岸曲堂抱水雲多百¶
卉延書帙羣星散薜蘿松間涼籟發彷彿聴絃歌¶
　　　集新橋館¶
遶閣雲如水入門山滿堂煙扉生牖闥空翠滴衣裳石¶
暝猿猶卧松髙鶴正翔居然成野趣不解是他鄉¶
　　　西灣晚棹¶
一水南湖外逶迤白石門鳴榔穿曲澗排荇入深村萬¶
<pb:KR4h0143_WYG_256-14a>¶
樹中流合羣山落照昬正愁髙興盡漁父過清樽¶
　　　秋日湖上雜詠¶
鷺立湖心石魚吹浦口莎數峰排霧出一葦信風過落¶
日殘紅蓼新霜變緑荷客星従耿耿無復照煙蓑¶
　　　宿順昌¶
三舍昭陽道其如風雨何白雲春望合芳草暮寒多造¶
次停車騎蕭疎向薜蘿山城更漏永敧枕問明河¶
　　　宿瞿伯明新居留贈¶
<pb:KR4h0143_WYG_256-14b>¶
萬井羅江市君家却面山徑穿池樹僻堂抱野雲閒與¶
客看垂釣邀僧學閉闗偶乗幽興入髙枕聴潺湲¶
　　　濟州南池¶
瀑水侵階上危亭背郭開分荷移小艇取石坐深苔地¶
迥秋隂合軒空野色来誰能共心賞懐古正徘徊¶
　　　夜雨挽舟上七里灘¶
岸束灘聲咽沙兼石齒横豈緣貪利涉亦復滯王程山¶
雨夜逾急野燈時一明客心雲霧裏懐古不勝情¶
<pb:KR4h0143_WYG_256-15a>¶
　　魏裳¶
　　　雪霽同友人登王子山¶
畏路誰能到幽懐我獨偏谷中初見日樹杪忽聞泉倚¶
杖青山色銜杯白雪篇交游仍舊俗風景又新年¶
　　汪道昆¶
　　　院中九月桃花¶
孤亭依桂樹九月見桃花白眼繁春事紅顔逼嵗華香¶
凝蟬外露色借霧邉霞避世甘浮海尋源好問家¶
<pb:KR4h0143_WYG_256-15b>¶
　　　漳州院中桂花¶
炎海愆花信髙秋著桂叢衆芳蕭瑟後獨秀草亭中泫¶
露金莖似飛霜玉樹同明朝復長路開落任天風¶
　　　桃源老桂始花小集花下¶
卑棲依宿莽幽事在吾廬叢桂青林外庭柯白露初繁¶
隂團几席薌澤沁琴書金粟前身事淮南總不如¶
　　　劉少仙招看紅梅¶
袨服出風塵幽人傍水濵不禁庾嶺雪旋入武陵春帶¶
<pb:KR4h0143_WYG_256-16a>¶
雨啼紅頰迎風啟絳唇長鑱如有約谷口到劉晨¶
　　　送張虞部謫常州别駕還婺覲省¶
謫去應吾道流言亦世情聖朝仍得罪郎署早知名落¶
日梁溪棹平蕪瀫水城秋風回首地淚灑逐臣纓¶
　　汪道貫¶
　　　贈鄧孝孺¶
聞汝幽棲處澄湖一片明青衿生事拙白髮著書成澤¶
國堪髙卧山田足耦耕華陽仙路近千古傍茅盈¶
<pb:KR4h0143_WYG_256-16b>¶
　　　鄉榜被放作¶
得路難如此飄零似去年曉風池上月秋水鏡中天咄¶
咄悲生事勞勞問酒錢啼猿與征鴈總使淚&KR1008;然¶
　　汪道㑹¶
　　　小園玉蘭作花積雨未謝喜而賦此¶
小院孤芳早清芬玉葉寒皎如臨玉樹香似襲臯蘭雨¶
濯枝逾豔風吹雪未殘捲簾看不足秀色可忘餐¶
　　張佳𦙍¶
<pb:KR4h0143_WYG_256-17a>¶
　　　界嶺北望¶
北望成區脱霜空一嶺横野煙邉騎獵寒柝戍樓聲峰¶
刺髙天近雲量巨谷平㣲茫山盡處當日大寧城¶
　　　宿黄牛峽¶
春到黄牛峽江辭白帝城楚雲髙不落巴水去無聲絶¶
塞書難寄孤舟月更明櫂歌聴自短㡬處夜猨鳴¶
　　張九一¶
　　　元夕賦得火樹銀花合¶
<pb:KR4h0143_WYG_256-17b>¶
火樹排虚上銀花入暗開一宵春色到萬户夜光来對¶
月驚飄桂臨風擬落梅莫辭歸路晚攜得豔陽回¶
　　　夏夜漫興¶
暝色蒼蒼至琴書燕坐幽虚忩偏駐月積雨自生秋送¶
酒陶潛徑裁詩謝眺樓三年淹客邸兹意未能酬¶
　　　西瀼¶
東瀼與西瀼青天對落虹逺山虚自應流水曲相通石¶
瀨征帆過江臯晚樹空草堂長好在寂寞傍丹楓¶
<pb:KR4h0143_WYG_256-18a>¶
　　　聞蟬¶
何處蟬聲唱随風過短牆却疑絃裏出故傍栁邉長萬¶
物驚秋氣孤城入夕陽自憐雙白髮對爾惜年光¶
　　　初至家陳道義瞿睿甫見過¶
歸及青春半芳園二仲来月生桐柏水雲㫁景夷臺玉¶
笛梅花落金尊竹葉開今宵張仲蔚為爾剪蒿莱¶
　　俞允文¶
　　　獨坐¶
<pb:KR4h0143_WYG_256-18b>¶
獨坐髙齋裏悠然向夕曛天空山勢出樹㫁水光分逺¶
色看成靄輕隂随度雲谷中人世隔麋鹿自為羣¶
　　　蜂¶
春晴逢穀雨汎濫遶林篁逐醉縈䡖袂纒花獵異香叢¶
棲懸玉宇疊構隠金房靈化知何術神功寄藥王¶
　　盧柟¶
　　　遊成臯王城南園見水石漁艇¶
不作江南客空餘江上山水同明月静石似白鷗閒仙¶
<pb:KR4h0143_WYG_256-19a>¶
徑松蘿外漁舟蘆荻間相㸔渾㤀却無復住人寰¶
　　　戲寄孟龍川¶
舊日浮丘伯曽將王子喬周遊乗白鶴接引上青霄大¶
藥留丹鼎天台度石橋不知千載後為爾一相邀¶
　　李先芳¶
　　　秋日南園得深字¶
傲吏苦侵尋名園愜素心晚風随徑曲秋色入林深家¶
釀開桑落山翁卧竹隂柘枝歌正好小妓莫停斟¶
<pb:KR4h0143_WYG_256-19b>¶
　　　峽石舟中望宣城作¶
長薄帶芳洲支江繞郡流潭煙宛陵夕山雨敬亭秋溜¶
急知湖口林喧指渡頭依稀沙渚上人吏待行舟¶
　　　一齋¶
一齋容膝處髙枕謝招尋稚笋初平檻新鴉未出林閒¶
情芳草地春恨落花心更愛前溪好千章緑樹隂¶
　　　江上晚行¶
褰帷方出郭江上欲黄昬却望東原道青山蔽縣門蟬¶
<pb:KR4h0143_WYG_256-20a>¶
鳴月裏樹犬吠水邉村何處分漁火蘆花隠釣䑳¶
　　　雨中投仙姑寺¶
雨中投古刹江岸少人行立馬候松徑呼僧問寺名㫁¶
碑經火盡荒草入秋平惟有楓林樹泠泠清梵聲¶
　　　春思¶
渝州正二月日夜雨瀟瀟石瀨添新漲江楓送落潮春¶
催花影薄林雜鳥聲嬌楚客多歸思長天坐寂寥¶
　　　灘頭¶
<pb:KR4h0143_WYG_256-20b>¶
春江兩岸闊細雨片帆斜古戍收殘市寒潮帶淺沙風¶
偏舟倚瀨春盡鳥啼花桑柘依依緑漁磯三五家¶
　　　暮春¶
和風攪亭竹稚笋欲交加藻思添芳草春愁劇落花簷¶
棲黄口雀林乳白頭鴉坐惜青陽暮空悲兩鬢華¶
　　　立秋後一日助甫見訪得霜字¶
屏居對芳草同病喜相将䦨暑人如醉新秋鬢有霜蟲¶
鳴風雨夕螢照薜蘿牆後夜看牛女還期就一觴¶
<pb:KR4h0143_WYG_256-21a>¶
　　　伯宗席對月再别吉夫得聲字¶
㡬醉長安月因君萬里行片雲隨袂㫁疎影入簾清小¶
徑花生色㣲霜雁有聲他時三五夕一見一含情¶
　　　何明府邀宴荆山¶
名山堪載酒驛使暫停車斜日長淮水春風一縣花平¶
崖喧立馬深樹㸃歸鴉更坐莓苔上殘尊照落霞¶
　　　鄱陽湖¶
吳人歸古渡湖水接天開一夜南風起扁舟萬里迴波¶
<pb:KR4h0143_WYG_256-21b>¶
漂星子縣雲沒大孤臺却望蒼茫裏匡廬秋色来¶
　　吳維嶽¶
　　　寳應湖即事¶
逺水映空浮星分蘆荻洲魚鰕湖上飯簫鼓雨中舟擊¶
楫成孤詠揚帆出亂流春還信可樂前路是揚州¶
　　　贈沈丞之甌寧¶
一官知可薄其奈武夷山正好乗春水悠然出古闗縣¶
齋峯影下吏事酒杯間計爾傳詩日初遊九曲還¶
<pb:KR4h0143_WYG_256-22a>¶
　　　立秋後一日雨中登樓¶
涼雨蕭蕭下江城昨已秋潮聲入官舍山色帶書樓鼓¶
散堂前吏帆歸海上舟喧聲聴晚市聊用遣鄉愁¶
　　歐大任¶
　　　送張治中孺覺赴留都¶
誰似張京兆名駒快月題驛程揚子外官閣秣陵西射¶
雉蕪深翳蔵烏栁暗啼詞人非六代莫更唱前溪¶
　　　夏日同劉仲修李惟寅諸子出城訪丘謙之得¶
<pb:KR4h0143_WYG_256-22b>¶
　　　飛字¶
西来初弛擔䇿馬問郊扉以我思鄉淚沾君去國衣齊¶
梁遊已倦江漢賦将歸一葉秋風裏何年向洛飛¶
　　　晚霽過梅闗¶
千峯留晚色迢遞出梅闗日向猿聲落人從鳥道還中¶
原開嶺徼南海控甌蠻萬國来王㑹秋風戰馬閒¶
　　　次韶州¶
臘月渡湞水繫舟韶石間山髙連海徼樹逺接秦闗禹¶
<pb:KR4h0143_WYG_256-23a>¶
甸通諸粤堯封盡百蠻九成臺下路猶想翠華還¶
　　　夏日同陳世鳴憑虚閣讌集¶
故事南朝日風流憶謝墩薜蘿延翠靄簫鼓送黄昬鍾¶
阜深蔵寺𤣥湖曲遶村帝城瞻王氣猶自䕶朱門¶
　　　得黄希尹金陵書¶
送君白門去五載尚為郎握手知何日題書問故鄉潮¶
聲江浦雁秋色石城霜一葉西風外無因到洛陽¶
　　　除夕寓九江官舍¶
<pb:KR4h0143_WYG_256-23b>¶
餞嵗潯陽館羈愁強笑歡燭銷深夜酒菜簇異鄉盤淚¶
每思親墮書頻寄弟看家人計程逺應已夢長安¶
　　　李符卿伯承左遷亳州夜同黎秘書惟敬吳侍¶
　　　御約卿往餞得長字¶
殷勤一尊酒相送意何長薄宦投濠上歸心向濮陽使¶
星珠斗外卿月玉河傍持慰山東客銜恩異夜郎¶
　　　龍舟浦¶
簫鼓中流發秋風散浦煙琳池新樂府汾水舊樓船賞¶
<pb:KR4h0143_WYG_256-24a>¶
勝觀濤日游非習戰年甘泉思扈従回首濯龍川¶
　　　南臺(下有水田村舍先/朝曽於此觀稼)¶
西内風煙異南臺見水田艱難曽稼穡淳朴自山川農¶
舍朝炊裏江鄉夕照前穀蠶勞睿藻幽雅定同傳¶
　　　同黎秘書劉山人遊西山經玉泉山池亭望西¶
　　　湖¶
竝馬今朝路西行訪石經山泉浮鉢緑湖草映袍青積¶
玉迷春澗飛花入暮亭十年江上客煙雨憶揚舲¶
<pb:KR4h0143_WYG_256-24b>¶
　　黎民表¶
　　　彈子磯¶
兹嶺何綿亘孤根下杳冥雲光盪鳥背水氣雜龍腥蜀¶
道攅為閣廬山疊作屏定知人静後風雨泣精靈¶
　　　春夜同童子鳴集潘少承館¶
向夕衡門掩吳中客子来長河翻月上㫁栁逐風迴小¶
飲憐春盡繁花愛晚開漢闗吾欲去刻燭更徘徊¶
　　　冬夜同張元易過顧叔潛得紅字¶
<pb:KR4h0143_WYG_256-25a>¶
櫪馬苦嘶風徘徊戀竹叢寒聲御溝水月色建章宫小¶
袖禁花豔衰顔借酒紅他年文字飲能復憶城東¶
　　　蘇子川宅觀芍藥¶
為掩羣芳色開花獨後時青扶承露蕊紅妥出闌枝綽¶
約東鄰子風流鄭國詩合歡還有恨名字是將離¶
　　　豫章江行¶
路已經吳越舟還遡豫章洪濤撞逺岸獨鳥下危檣地¶
近長沙濕山連粤嶠長所思非逺道猶復歎殊方¶
<pb:KR4h0143_WYG_256-25b>¶
　　　楊祠部宅送陳玉叔之淮安¶
故人遥擁傳炫服且還鄉芳草經吳緑清淮入海黄離¶
襟分夜月官燭照西堂祇益風塵夢隨君郢路長¶
　　　紫荆闗¶
經轉蛇盤險雲連鳥去長山桃㣲著紫沙栁不成黄重¶
鎮臨天府神功劃大荒金城誰獻議老作尚書郎¶
　　魏允中¶
　　　華教夫歸無錫便問嵇泰峰先生¶
<pb:KR4h0143_WYG_256-26a>¶
長安有知己問子何為還不奈思鄉淚猶多戀别顔浮¶
雲連冀闕芳草遍吳山遥憶寧親暇焚香晝掩闗¶
　　　過鞏昌太守許公邀飲城東樓¶
豈不嗟行役終然戀舊遊天涯相對酒日暮更登樓露¶
自先秋冷山仍遶郭幽别来能㡬日白滿故人頭¶
　　　徐明府邀飲百泉池¶
獨下山頭寺雙過水面亭淺沙依鷺白澄景入峰青㸃¶
燭回殘日移舟帶曉星古臺清嘯寂未與世人聴¶
<pb:KR4h0143_WYG_256-26b>¶
　　　胡少陵之建康¶
相逢知何處相送復長安匹馬雲中去孤帆天際㸔江¶
流漾牛渚山氣鬱龍蟠寂寞談經宅何人共嵗寒¶
　　　周生歸黄州¶
涼風吹客帆落日過湖南握手空相送離心不可堪片¶
雲縈楚岫一葉下江潭何地偏相憶朱家酒夜酣¶
　　胡應麟¶
　　　贈髙深甫¶
<pb:KR4h0143_WYG_256-27a>¶
最憶髙常侍生平樂事饒千金求騄駬十院貯紅綃古¶
蹟留三代新聲和六朝湖頭明月滿無夜不吹簫¶
　　　自嚴灘至新安途中紀興¶
一灘髙一丈(諺云一灘一/丈新安天上)灘盡到天都疊嶂雲飛動隂¶
厓日有無辛夷殘紫落躑躅亂紅敷獨少行雲廟分明¶
入峽塗¶
　　徐獻忠¶
　　　自小晦至西晦與曹新昌議民事¶
<pb:KR4h0143_WYG_256-27b>¶
行縣淹朝雨盤山轉路遲溪聲連壑起雲氣併峰移候¶
鳥催耕急梯田貼石危農官方在野端為有年期¶
　　　癸卯應詔北上晴泊清口¶
野泊斜陽近江村亂水明帆檣千客語鳬雁一羣輕凍¶
嚙寒沙淺風離古燒平昔年淮上月猶自照韓城¶
　　　奉懷射陂諸子¶
久别烏程令經秋思轉㣲林光暮煙發菊氣早寒歸出¶
縣看山近開衙報客稀還将蕭瑟意遥逐白雲飛¶
<pb:KR4h0143_WYG_256-28a>¶
　　　寄南江獄中¶
怪爾憂時急雲林阻道風人間傳抗疏誰復見書空萬¶
死恩方重生還事亦公悲淒老親意悵望五湖東¶
　　徐伯虬¶
　　　同九嵕顧子訪漳河岳山人¶
多君棲鄭圃𤣥室白隂隂此日逢迎處髙天倚樹吟竹¶
香明愰静山色暮簾深相送情無限餘音碧水琴¶
　　顧聞¶
<pb:KR4h0143_WYG_256-28b>¶
　　　和岳子嵩山草堂宴集¶
緑樹覆滄浪髙齋敞夕陽鳥殊聞法曲花故憶明妝碧¶
酒銜風急清琴拂水長況逢巖壑侣同醉白雲傍¶
　　　晚¶
岸幘秋堂小臨流暮雨清羣峰傾鳥背落葉帶溪聲林¶
日髙低下川虹㫁續明棹歌何處發應是采蓮行¶
　　　清明日過楊村¶
楊栁蔽楊村桃花古渡昬清明猶作客白日正消魂天¶
<pb:KR4h0143_WYG_256-29a>¶
地催時序闗河仗酒尊何為千里夢一夜落吳門¶
　　孫宜¶
　　　湖上雜興¶
地逺山圍宅城孤市遶村菰蒲侵草閣鷗鷺到柴門野¶
霧峰全暝湖煙渚半昬坐憐漁父過随意倒芳樽¶
　　　同諸友遊郭曲¶
地勝因湖得堂幽對野開晚風吹笛起秋水抱城迴溪¶
友留魚去鄰翁送酒来為言九日近引客試登臺¶
<pb:KR4h0143_WYG_256-29b>¶
　　　十三夜月柬謝子¶
今夕江樓月能添昨夜明苑雲寒自斂城角霽尤清露¶
警花間鶴風㣲樹杪螢百壺髙興在端坐待君傾¶
　　陳津¶
　　　螢¶
分将光自照肯擬暗中投寂歴依書幌分明㸃客舟露¶
涼深映竹風定直衝樓不恨飄零晚終隨大火流¶
　　黄魯曽¶
<pb:KR4h0143_WYG_256-30a>¶
　　　肺病¶
肺病因何劇龍蛇久背時小槽誰貰酒弱翰漫題詩貴¶
轍過難結仙舟載已遲春来花鳥意獨飲向茅茨¶
　　黄省曽¶
　　　榻上¶
短榻吟還可幽居眺得兼燕回花淡淡蝶泛草纎纎遲¶
日難過屋輕雲不滿簾所歡能到此明月共須淹¶
　　　泗州寺¶
<pb:KR4h0143_WYG_256-30b>¶
化塔曉言攀禪樓訪閉闗煙生屯匝栁雲長合前山御¶
酒靈襟暢談經寳思閒紺園星緯地淹對不知還¶
　　　虎丘雨集¶
暮雨過前溪春雲四野低望開山更合看出樹重迷池¶
外花交吐巖間鳥半棲煙蕪千里色彌使客心悽¶
　　唐鉞¶
　　　江行¶
客計方歸越征橈更背吴風螢臨水亂江月向人孤洲¶
<pb:KR4h0143_WYG_256-31a>¶
已過迷子山行及望夫可憐清夜色強半在長途¶
　　黄中¶
　　　不寐¶
多病眠常早移燈近卧牀重翻經騐本那有㫁情方樹¶
響秋先到忩虚月正涼寂寥愁不寐更漏一何長¶
　　劉成穆¶
　　　城南送友¶
送汝歸南國燕山正早秋獨傷千里别同憶五陵游漢¶
<pb:KR4h0143_WYG_256-31b>¶
殿相如賦吳江范蠡舟相思同易水日夜自悠悠¶
　　髙應冕¶
　　　江村晚眺¶
荒村沈夕照煙樹㡬人家野渡迎潮急寒山帶月斜漁¶
歸無逺市雁下有平沙寂寂秋江晚芙蓉自落花¶
　　　渡湘江有感¶
扁舟復何去五月下瀟湘遥望蒼梧迥還憐楚水長暮¶
潮下野渡逺樹帶殘陽渺渺雲山外蒼茫隔故鄉¶
<pb:KR4h0143_WYG_256-32a>¶
　　陳芹¶
　　　送黄淳甫還吳門¶
憶君還故宅追歎昔年違花倚新枝笑人随舊燕歸川¶
原春日澹桑梓暮隂稀挂壁餘孤劒依然夜有輝¶
　　　九日長干寺别友人¶
精舍長干遶清池曲路通雙橋雲影上疎雨梵聲中晚¶
岫沈孤翠秋英吐豔紅嘉辰聊一醉世路漫西東¶
　　　季冬溪閣别張幼于¶
<pb:KR4h0143_WYG_256-32b>¶
即見雕欄外絲絲栁拂頭水平桃葉渡花礙木蘭舟定¶
擬尋春至仍須下榻留秪憐君去日雪灑翠雲裘¶
　　薛欽¶
　　　句容道中望茅山¶
崒嵂盤江甸遥天紫翠分風塵應不到鸞鶴自為羣曉¶
徑連青靄秋山徧白雲可憐句曲望不見華陽君¶
　　　雞鳴寺¶
古寺浮仙嶂層甍近帝家洞香流石乳僧午飯胡麻金¶
<pb:KR4h0143_WYG_256-33a>¶
刹盤飛鶴丹池聚浴鴉俄聞孤磬發蕭颯滿煙霞¶
　　吳節¶
　　　登仙阜亭¶
仙阜孤亭敞憑髙發興新風帆斜入浦雲樹曲通津丹¶
井迷芳草清池覆緑蘋月明歸去近涼影忽隨人¶
　　方元煥¶
　　　園居¶
兀兀坐長日行園怡晚晴畦蔬經雨足山水到雲平野¶
<pb:KR4h0143_WYG_256-33b>¶
老水邉語輕風林際生年来知抱甕猶聴轆轤聲¶
　　郭文涓¶
　　　夜懐¶
疎燈孤館寂落木萬山空夜色誰家月秋聲何樹風鄉¶
園歸雁外身世轉蓬中祇益離羣意淒然思不窮¶
　　馮行可¶
　　　玉泉山¶
野亭花歴亂春色晝霏㣲栁暗雲初合山深鳥不飛寒¶
<pb:KR4h0143_WYG_256-34a>¶
流鳴玉澗空翠襲人衣却愛經行處閒僧埽石扉¶
　　　秋意¶
清秋新雨後天氣晩生涼月散虚中影風飄空外香鷦¶
鷯聊暫息鴻鵠相髙翔作客驚時序鐘聲出禁長¶
　　　憶江南偶成¶
人生冀安樂萬事更何知五畝青山宅一灣明月池梅¶
花繞屋種橘柚當忩垂野老時相問悠然物外期¶
西園竹萬箇南澗杏千株魚樂當堦躍鳥歡隔樹呼雲¶
<pb:KR4h0143_WYG_256-34b>¶
過開錦繡風度送笙竽一枕邯鄲夢人間事有無¶
　　許邦才¶
　　　晚行即事¶
秋隂天易暮行客倍生愁江曲明漁火山椒隠戍樓密¶
林驚月黒疑路怯星流犬吠荒村近喧呼隔岸舟¶
　　　舟中¶
客子常明發霜天正寂寥移舟星在水解纜月隨潮往¶
事流波駛歸心帆影揺更堪聞過雁蘆荻更蕭蕭¶
<pb:KR4h0143_WYG_256-35a>¶
　　戎来賔¶
　　　郊居即事¶
作吏才偏拙為園意頗深風塵元畏路山水是知音徑¶
曲叢篁密堂虚澹月侵平生甘放浪自合早抽簪¶
　　梁柱臣¶
　　　寄懐蘇雲谷逸士¶
吾鄉隠君子質素古人風性豈琴書癖身将猿鶴同捲¶
簾山閣暮䇿杖海雲空一别麻源谷相思桂樹叢¶
<pb:KR4h0143_WYG_256-35b>¶
　　孫樓¶
　　　郊西詩¶
上苑春偏麗西郊更可憐輕塵花半妥斜陌栁初眠緑¶
樹鶯聲外青山馬首前夕陽南北淀彷彿太湖田¶
　　邵圭潔¶
　　　村舍¶
買田依谷口臨水啟柴扉家近溪橋得村深竹樹圍聴¶
鶯春自往騎馬夜能歸聊畢平生志還来築釣磯¶
<pb:KR4h0143_WYG_256-36a>¶
　　丁一中¶
　　　初秋月下小集限韻¶
共集髙齋晚清樽照眼明雲開天際月秋入海邉城未¶
盡追懽意還驚欲别情莫辭終夜醉況是瘴煙清¶
　　　賦得征馬嘶送客向朔方¶
馳馬向榆州蕭蕭鳴未休朔風千里道落日萬山秋影¶
亂驕行色聲長帶别愁丈夫思報主日夜隴西頭¶
　　葉春及¶
<pb:KR4h0143_WYG_256-36b>¶
　　　題陳明府園亭¶
背郭名園好青山帶緑谿檻花經雨濕亭樹拂雲低扉¶
静隨風掩林深自鳥啼寥寥蒼野裏何異鹿門棲¶
朝市違簪紱林塘傍芰荷雲歸三徑逺幔捲四山多松¶
韻聞琴瑟花容豔綺羅更憐門巷逺車馬少經過¶
　　　小砟石臺¶
倚劒孤城暮登臨萬壑秋潮平沙岸失月落島煙浮白¶
鹿通夷國黄雲滿戍樓南征㫁消息横吹不勝愁¶
<pb:KR4h0143_WYG_256-37a>¶
　　　訪詹咫亭先生巢雲書院兼呈社中諸友¶
巢雲髙不極飛閣倚雲開樹杪滄溟盡尊前紫翠来江¶
湖雙涕淚天地此樓臺縦有終焉計能忘國士才¶
惆悵出門去徘徊流水間菊花深復泛桂樹晚重攀返¶
照孤城斂寒雲大壑還明朝羈物役清夢到柴闗¶
　　吳景明¶
　　　赴西州任道中即事¶
灘險飛流急林深毒霧遮溪行朝避蜮山宿夜防蛇屋¶
<pb:KR4h0143_WYG_256-37b>¶
帀桄榔樹籬編茉莉花従知邉徼地風土異中華¶
　　鄧元錫¶
　　　初夏登眺天峰¶
江城開宿雨孤嶠共躋攀龍氣留蒼壁鶯聲響碧灣危¶
峯斜帶郭幽徑曲盤山不淺東林興迢遥未忍還¶
　　李䞇¶
　　　初到石湖¶
皎皎空中石結茅俯青谿魚遊新月下人在小橋西入¶
<pb:KR4h0143_WYG_256-38a>¶
室傾尊酒逢春信馬蹄因依如可就笻竹正堪攜¶
　　潘緯¶
　　　送友人北遊¶
樽酒慰行軒交深敢贈言經過鄭莊驛好問孟嘗門一¶
諾休輕許千金未是恩年来長送客此意不曽論¶
　　　夏月過佘松泉先生溪園¶
花榭竹為垣幽隂坐處繁遥疑原上日不到水邉村山¶
雨帶雲集松濤清晝翻往来三徑裏何地有囂煩¶
<pb:KR4h0143_WYG_256-38b>¶
　　　冬夜奉懐従兄汝和時在江西¶
予行江水北君行江水西兩鄉千里隔一夢㡬迴迷雨¶
雪連天逺梅花落月低所思何處在殘夜聴鳴雞¶
　　　過蒋南泠翁大參休園喜鴻臚諸昆載酒留集¶
蒋生風雅存異代馥蘭蓀脩竹仍三徑垂楊自一村啼¶
鶯呼過客幽草映閒門舊識羊求侣重憐載酒樽¶
　　　官莊春暝¶
一徑掩蒿蓬孤村煙靄中鳴蛙出水曲宿鳥隠花叢髙¶
<pb:KR4h0143_WYG_256-39a>¶
樹留殘照遥山映暮空無人伴幽興招月聴絲桐¶
　　　初夏同王應鳳余日章汪以仁以敬過余子玉¶
　　　園居¶
背市園居寂到門芳草深呼童出貰酒留客坐鳴琴鳥¶
作辭春語松生入夏隂求羊無夙約開徑自相尋¶
　　項元淇¶
　　　同陳白陽登閣¶
月宇臨清桂星筵拂絳河已投車轄飲兼倒接䍦歌砧¶
<pb:KR4h0143_WYG_256-39b>¶
杵催秋急風煙向晚多春波門外路乗興數經過¶
　　周錫¶
　　　海豐道中¶
長夏苦于役炎風吹鼓鼙山深榕子落雨急鷓鴣啼野¶
渡従流下斜陽在竹西極知行路險愁殺嶺雲低¶
　　　茅屋¶
茅屋自成趣況于離亂中敲冰兩孺子曝背一衰翁客¶
至村醪薄樵歸樹葉空三江十萬户安樂㡬人同¶
<pb:KR4h0143_WYG_256-40a>¶
　　張循吉¶
　　　軍城秋夜¶
寂寞軍城暮浮雲暗斗杓戍樓人未散絶塞馬仍驕夜¶
雨千門冷秋風萬木凋籌邉王相國金甲未應銷¶
　　錢元鼎¶
　　　偶出¶
卧榻淹三伏肩輿出早秋青溪通小市香稻滿平疇有¶
約過鄰舍忘機對水鷗已成迂懶性身外更何求¶
<pb:KR4h0143_WYG_256-40b>¶
　　周沛¶
　　　餞沈懋學時萬參戎復起淮上¶
爾去當殘臘其如霜露何到時春草徧隨處故人多脱¶
劒留燕市題詩贈汨羅淮陽舊遊地取醉一髙歌¶
　　丘雲霄¶
　　　吉溪¶
游子悲無褐寒風吹短楂問魚沽酒路隨犬到田家茅¶
屋依山静溪橋逐水斜逢人皆荷蓧相笑失生涯¶
<pb:KR4h0143_WYG_256-41a>¶
　　　江晚¶
帆勢迎風疾灘聲入暮喧漁燈出疎樹客路問前村野¶
鶴沖煙迥山花帶雨昬寒江何處宿幽思未堪論¶
　　施漸¶
　　　冬日遊天竺寺¶
縁湖始忻往遐覽歴幽尋山到不容路雲蔵猶有林堦¶
前寒澗落榻下白雲深積雪千峰裏寥然空世心¶
　　　答王仲山見訪溪上田居¶
<pb:KR4h0143_WYG_256-41b>¶
同歸五湖往一水見君家漁父迷初路居人認落花禦¶
貧多種菽為圃却宜𤓰共是求羊侣往来志嵗華¶
　　　暑中閒述¶
宿雨未為深晴光已滿林㣲風松際歇涼靄竹間沈地¶
僻容身散交疎少物侵常嫌子桑户今日廢衣衿¶
　　　早春齋居漫興二首¶
此地寓来僻清渠正繞廬數畦聊學圃一徑不容車圖¶
列壁間岫書翻几上魚謀生已無術元不慕相如¶
<pb:KR4h0143_WYG_256-42a>¶
静裏心常覺塵中人豈知柴門獨掩後春草復生時澤¶
國為漁晚江湖好道遲總能談寂寞秪費子雲辭¶
　　　和萬吴二明府夜集俞汝成讀書園¶
去市未為逺到門終是幽小池堦下滿嘉木雨餘柔鳥¶
影髙臺近春香各逕浮不妨車馬客暫此共林丘¶
　　李奎¶
　　　湖上¶
錦帳開桃岸蘭橈繫栁津鳥歌如勸酒花笑欲留人鐘¶
<pb:KR4h0143_WYG_256-42b>¶
磬千山夕樓臺十里春回看香霧裏羅綺六橋新¶
　　　與客遊北山偶過普福寺尋葛洪丹井¶
古寺隨緣到雲霞晚自閒僧房開竹裏仙路入花間斜¶
日明秋水薄煙凝暮山偶探勾漏跡惆悵欲忘還¶
　　萬表¶
　　　夏日飲許員外山亭即景¶
一亭梧竹裏迥出市塵間石逕縁蘿入江峰對座閒海¶
雲朝屢變山鳥暮雙還别去衡茅下思君嬾閉闗¶
<pb:KR4h0143_WYG_256-43a>¶
　　　劉鋭¶
　　　　和徐東濵¶
　何處幽棲好城西有茂林山来當户翠竹長隔牆隂哺¶
　子飛梁燕窺魚下水禽閉門無所事赤日任流金¶
　　　張元凱¶
　　　　春日遊西苑¶
　宣室臨西苑靈臺對籍田宫鶯迷緑雨廏馬飲清川栁¶
　引金堤直松含玉殿圓先皇受釐處寂寞鎖春煙¶
<pb:KR4h0143_WYG_256-43b>¶
　　　　子夜¶
　花栁發韶年妝成子夜姸弄簫成豔曲調瑟豈哀絃翡¶
　翠巢金埒鴛鴦撲錦纒不将銀燭減看取玉人憐¶
　　　　湖上歸¶
　野寺垂楊外湖陂亂葦間翠含千樹雨青露一痕山果¶
　熟喧童口桑稠碍女鬟漁舟小如葉載我洞庭還¶
　¶
御選明詩巻五十九¶
