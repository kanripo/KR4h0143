# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:41.612319
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷十五
<pb:KR4h0143_WYG_123-1a>¶
　欽定四庫全書¶
御選元詩卷十五¶
　　五言古詩三¶
　　　黄宏¶
　　　　過天姥嶺¶
　天姥連天横我過如牛脊乃知李謫仙夢遊言過實徐¶
　生亦好竒請問劉阮迹安知古仙人太平入鬼域妖狐¶
　花滿頭媚人強求匹流杯飲胡麻磊磈皆沙礫¶
<pb:KR4h0143_WYG_123-1b>¶
　　　安熙¶
　　　　擬古次韻六首¶
　鬱鬱巖下柏青青水中蒲巖前有幽人壯歳常獨居獨¶
　居亦何為不羡春華敷十年掩闗卧門庭盡荒蕪羙人¶
　殊不來日夕聽軒車¶
　零零白露下巖谷悴芳蘭蘭悴不復辭誰與念時艱堅¶
　冰行復至雪深路漫漫愁絶將奈何撫几一長歎¶
　中州有寒士塊然守空堂清貧久有信壯懷殊未央豈¶
<pb:KR4h0143_WYG_123-2a>¶
不願馳騁冒雪凌風霜振策萬里途超忽追鵬翔永念¶
同懷人𣺌在天一方悵望不可見慷慨發清商獨處誰¶
晤語百感摧中腸人生諒難必且莫徒悲傷¶
採柏空巖下倚竹荒庭前人生非金石君心詎能堅君¶
心或有渝賤妾終不疏天地一瞬息今古一長途借問¶
離别苦君心竟焉如不見園中樹日日爭華敷秋風一¶
夕至已逐嚴霜枯歳晩不得去山空難久居¶
崑崙一何髙出此無窮河遥遥何所往不啻萬里多一¶
<pb:KR4h0143_WYG_123-2b>¶
意在朝東日夕無停波逺遊計不蚤壯志成蹉跎夫君¶
不我顧鬱鬱將如何覽物悟物變端居閱年華興來展¶
遐眺緩步空山阿四顧𣺌塵世杉柏紛森羅吾樂誠何¶
極憂子獨長嗟眷焉誰晤語一笑空煙蘿¶
人生有定分所貴能樂天自輕失所守欲進安敢前思¶
君重思君此情誰與宣舉頭見明月顧影徒自憐終當¶
謝塵世洗心問澗泉¶
　　　病卧窮廬時詠靜脩仙翁和陶詩以自適輒效¶
<pb:KR4h0143_WYG_123-3a>¶
　　　其體和詠貧士七篇非敢追述前賢聊以遣興¶
　　　云爾(録二首/)¶
士生三季後倀倀𣺌何依空餘身後名炯炯留清輝自¶
古有商顔冥鴻快髙飛白雲在空谷哀歌歎安歸雖無¶
首陽薇紫芝足療飢九原不可作撫已良可悲¶
靜中有真趣非絃亦非琴耿耿方寸間千年有遺音手¶
植庭下蘭竒香愜幽尋獨處誰晤語有酒還自斟西山¶
薇蕨多長往夙所欽塵迹尚淹留低回愧初心¶
<pb:KR4h0143_WYG_123-3b>¶
　　　封龍十詠(録四首/)¶
　　　　熊耳峰(髙五百丈摩雲揷漢峭/出羣峰山之極髙峰也)¶
窮探不憚逺行登最髙峰頓覺天宇近一洗羣山空竒¶
哉此絶境造化天無功神襟一以曠冩我浩蕩胷逺意¶
殊未極更思脱樊籠何當著神鞭駕此慵飛龍翩翩上¶
箕尾再見開鴻濛長嘯暮雲合輕衣振天風¶
　　　　白雲洞(在獅子峰後華蓋峰西天欲/雨則雲從洞出霽則如歸焉)¶
峩峩兩峰間崔嵬聳雙闕中有仙人洞恍若仇池穴朝¶
<pb:KR4h0143_WYG_123-4a>¶
開白雲生暮掩白雲滅朝昬有竒變宛與人世隔我來¶
搴緑蘿深尋得幽絶平生棲遁志兹焉益超越未成長¶
往計復愧固窮節永懷靜脩銘淒其仰前哲㑹當結茅¶
屋來此寄疎拙沈思畢舊聞長歌抱明月白雲應更深¶
老眼益清徹未敢獻吾君聊爾自怡恱¶
　　　　修真道館(在獅峰下中央平坦泉石甚盛宋/政和中賜敕額迄今殿宇猶為山)¶
　　　　(中之/冠)¶
龍山古靈境連峰鬱蒼蒼林谷四環合修真據其陽怪¶
<pb:KR4h0143_WYG_123-4b>¶
石通流泉洞府餘清涼傑閣聳竒觀煙霏恣微茫眷予¶
平生心丘壑真膏肓今朝定何朝遂愜棲雲房晴嵐染¶
衣襟頓覺塵慮忘矧爾羸疾拘快若脫縶韁月髙風露¶
清空明𣺌銀潢蓬萊信非逺何處求仙鄉¶
　　　　吟臺(在中溪書院宋初李/文正公昉於此受業)¶
歩上吟臺荒極目但平楚四顧𣺌無人持杯欲誰語心¶
期仄招隠自笑非梁父抱膝一長歌商聲振林莽¶
　　于石¶
<pb:KR4h0143_WYG_123-5a>¶
　　　山中二首¶
我家萬山中日日採樵去捫蘿上層巔苔滑不留履落¶
日負樵歸雲深失歸路誰家犬吠聲聲在雲深處¶
偶因抱甕出夜汲澗底泉蕩揺水中月水定光復圎問¶
水水不語問月月不言倚樹一長嘯萬壑松風寒¶
　　　晩歩¶
徑狹不容車谿淺不容釣平蕪淡雲烟獨鳥下殘照見¶
山了無言倚樹忽長嘯徘徊澹忘歸空林明逺燒¶
<pb:KR4h0143_WYG_123-5b>¶
　　　宿棲真院分韻得獨字¶
空翠冷滴衣石蘚滑吾足偶隨白雲去棲此林下屋樓¶
影挂斜陽鐘聲出深竹山僧老靣壁誰與伴幽獨分我¶
雲半間欹枕聴飛瀑¶
　　　探梅分韻得香字¶
絶壁兩屨雲荒邨半橋霜孤往欲何之林下幽徑長寒¶
梅在何許臨風幾徜徉誰家斷籬外一枝寄林塘水靜¶
不揺影竹深難䕶香無言獨倚樹山空月荒涼¶
<pb:KR4h0143_WYG_123-6a>¶
　　　所懷寄何寺簿¶
斜日明逺樹落葉走空階閉門寂無事心澹境自佳美¶
人期不來此樂誰與偕豈無南飛雁可以寄所懷所懷¶
不可寄孤雲𣺌天涯¶
　　　七月七日¶
西風掃殘暑微月澹新秋相傳織女星今夕嫁牽牛翩¶
翩聨鵲橋亭亭擁龍輈多少乞巧人笑語穿針樓吾嘗¶
夜觀象細與推其由惟有五緯星順逆有去留經星二¶
<pb:KR4h0143_WYG_123-6b>¶
十八歴歴如綴旒萬古儼不動各列十二州其餘衆常¶
星爛然滿四周休咎必有證君徳修不修胡為牛與女¶
不與衆星侔乃知塵世人配偶相綢繆少陵號詩史萬¶
象窮㝠搜亦云年年渡秋期何用愁彼哉栁河東抱拙¶
不自謀傍趨事曲折竊效兒女求誰與倡邪說誕謾不¶
復収淫䙝轉相襲寖使其辭浮仙槎儻可乗我欲凌空¶
遊再拜二星靈一洗千古羞天髙不可問河漢空西流¶
　　　我從山中遊¶
<pb:KR4h0143_WYG_123-7a>¶
我從山中遊歸來林壑暝澗水凍不流月出四山靜柴¶
扉不敢敲恐驚孤鶴醒徘徊踏月明倚杖看松影¶
　　　再遊石壁寺¶
曾為石壁遊更借僧房宿樓閣倚林腰谿山醒塵目敲¶
門尋舊僧清響應林谷老僧不厭客分我雲半屋禪月¶
豈後身尚餘詩滿腹疑我亦荀鶴再與賦漢牧汲井晝¶
煮茶洗鉢夜分粥山空人語寂邀我入深竹獨抱無絃¶
琴不唱浮生曲月樹影參差風灘聲斷續翛然出塵表¶
<pb:KR4h0143_WYG_123-7b>¶
身世轉幽獨明朝出山去無言笑相矚江上石牛眠秋¶
草為誰緑¶
　　何失¶
　　　招賈元播馬徳昌飲¶
積雨釋炎熱涼飇變清商薄帷納朝景倐爾頺西廂念¶
我二三子不來復一觴言笑吐蘭菊芬芳粲中堂仰慕¶
不昨日忽别若殊方况各廹桑榆何以永夕光¶
　　　招暢純甫飲¶
<pb:KR4h0143_WYG_123-8a>¶
地白雪方作城烏夜始啼風枝久不定達曙未能棲長¶
安多逆旅客意勢連雞豈不懷其寳念子寒與饑我甕¶
酒初熟葡萄漲玻瓈野老日無事出望幾千回如何不¶
見來覆此紅螺杯¶
　　趙孟頫¶
　　　和子俊感秋二首¶
明月照北林翩翩棲鳥翻虚室當靜夜幸絶人事喧念¶
子已獨寐無人相語言吾生性坦率與世無競奔空懷¶
<pb:KR4h0143_WYG_123-8b>¶
丘壑志耿耿固常存何由持此意往與嚴鄭論¶
白露泫然墜草木日以彫閒居無塵雜日薄風翛翛登¶
髙寫我心葵扇欲罷揺感時俯逝水回睇仰層霄松喬¶
在何許髙蹈不可招願言從之遊懷古一何遥¶
　　　歳暮和剛父雜詩二首¶
驚飇吹白日流光忽蹉跎登山采衆芳荆蓁一何多迷¶
途幸未逺迴車且委蛇黄鵠志四海雀鷃將如何¶
肥馬黄金鞍輕裘華且鮮朅來從横馳意氣何翩翩朝¶
<pb:KR4h0143_WYG_123-9a>¶
為人所慕夕已為世憐此道固應爾禍福非虚言生當¶
稱善人死當諡為賢勿羡夸毗子狂馳終百年¶
　　　東郊¶
晨興理孤榜薄言東郊遊清風吹我衣入袂寒颼颼幽¶
花媚時節弱蔣依寒流山開碧雲斂日出白烟収曠望¶
得所懷欣然消我憂中流望城郭葱葱佳氣稠人生亦¶
已繁恵養要須周約身不願餘尚恐乏所求且當置勿¶
念乗化終歸休¶
<pb:KR4h0143_WYG_123-9b>¶
　　　趙邨道中¶
朝出南郭門遥指西山隂馬蹄與石鬬宛轉愁我心溪¶
谷莽回互寒風振穹林黄葉灑我衣巖泉走哀音淒淒¶
霜露降窮思浩難任人生亦何為百年成古今華堂昔¶
燕處零落歸丘岑况復不得保悲來淚沾襟¶
　　　奉酬戴帥初架閣見贈¶
仙人海上來遺我珊瑚鉤晶光奪兄目竒采燿九州自¶
吾得此寳晝玩夜不休生世勿恨晩及與斯人儔惜哉¶
<pb:KR4h0143_WYG_123-10a>¶
無瓊玖可以結綢繆世徳日下衰古風向誰求蛾眉亦¶
何有空受衆女仇適俗固所願違巳良足憂感子贈言¶
意再拜涕泣流安得騎麒麟從子以逺遊¶
　　　桐廬道中¶
歴歴山水郡行行襟抱清兩崖束滄江扁舟此宵征卧¶
聞灘聲壮起見渚烟横西風林木浄落日沙水明髙旻¶
衆星出東嶺素月生舟子櫂歌發含詞感人情人情苦¶
不逺東山有遺聲豈不懷燕居簡書趣期程優游恐不¶
<pb:KR4h0143_WYG_123-10b>¶
免驅馳竟何成我生悠悠者何日遂歸耕¶
　　　張詹事遂初亭¶
青山繚神京佳氣溢芳甸林亭去天咫萬狀爭自獻年¶
多嘉木合春晩餘花殿雕闌留戲蝶藻井語嬌燕退食¶
嗚玉珂友于此終宴鐘鼓樂清時衣冠集羣彦朝市塵¶
不侵圗書味方逺紛華雖在眼道勝安用戰初心良已¶
遂雅志由此見何事江海人山林未如願¶
　　　禱雨龍洞山¶
<pb:KR4h0143_WYG_123-11a>¶
蒼山如犬牙細路入深谷絶壁千餘仭上有凌雲木隂¶
崖不受日洞穴自成屋蕭森人跡少薈蔚獸攸伏雲林¶
互隠映澗道相迴復翔禽薄穹霄鳴鳥響巖曲臨橋濯¶
清颸汲井潄寒玊神物此淵潛愆陽有祈祝風漓慙善¶
教吏懦恥厚禄暫懷塵外想獨往疑有梏過幽難久居¶
濟勝乏髙躅䇿馬尋故蹊歸樵相追逐¶
　　　題歸去來圗¶
生世各有時出處非偶然淵明賦歸來佳處未易言後¶
<pb:KR4h0143_WYG_123-11b>¶
人多慕之效顰惑蚩妍終然不能去俯仰塵埃間斯人¶
真有道名與日月懸青松卓然操黄華霜中鮮棄官亦¶
易耳忍窮北窗眠撫卷常三歎世久無此賢¶
　　　題耕織圗二十四首奉懿㫖撰¶
田家重元日置酒㑹鄰里大小易新衣相戒未明起老¶
翁年已邁含笑弄孫子老嫗恵且慈白髪被兩耳杯盤¶
且羅列飲食致甘㫖相呼團欒坐聊慰衰暮齒田磽藉¶
人力糞壤要鋤理新歳不敢閒農事自兹始(正月/)¶
<pb:KR4h0143_WYG_123-12a>¶
東風吹原野地凍亦已消早覺農事動荷鋤過相招遲¶
遲朝日上炊烟出林梢土膏脉旣起良耜利若刀髙低¶
徧翻墾宿草不待燒㓜婦頗能家井臼常自操散灰縁¶
舊俗門逕環周遭所冀歳有成殷勤在今朝(二月/)¶
良農知土性肥瘠有不同時至萬物生芽蘖由地中秉¶
耒向畎畆忽徧西與東舉家往于田勞瘁在爾農春雨¶
及時降被野何濛濛乗兹各布種庶望西成功培根利¶
秋實仰天望年豐但使隂陽和自然倉廩充(三月/)¶
<pb:KR4h0143_WYG_123-12b>¶
孟夏土加潤苗生無近逺漫漫冐淺陂芃芃被長阪嘉¶
榖雖已植惡草亦滋蔓君子與小人並處必為患朝朝¶
荷鋤往耨耨忘疲倦旦隨鳥雀起歸與牛羊晩有婦念¶
將饑過午可無飯一飽不易得念此獨長歎(四月/)¶
仲夏苦雨乾二麥先後熟南風吹隴畆恵氣散清淑是¶
為農夫慶所望實其腹酤酒醉比鄰語笑聲滿屋紛然¶
収穫罷髙廩起相屬有周成王業后稷播百榖皇天貽¶
來牟長世自兹卜願言仍歳稔四海盡蒙福(五月/)¶
<pb:KR4h0143_WYG_123-13a>¶
當畫耘水田農夫亦良苦赤日背欲裂白汗灑如雨匍¶
匐行水中泥淖及腰膂新苗抽利劒割膚何痛楚夫耘¶
婦當饁奔走及亭午無時暫休息不得避炎暑誰憐萬¶
民食粒粒非易取願陳知稼穡無逸傳自古(六月/)¶
大火旣西流涼風日淒厲古人重稼穡力田在匪懈郊¶
行省農事禾黍何斾斾碾以他山石玉粒使人愛大祝¶
須粢盛一一稽古制是為五榖長異彼稊與稗炊之香¶
且羙可用享上帝豈惟足食人一飽有所待(七月/)¶
<pb:KR4h0143_WYG_123-13b>¶
白露下百草莖葉日紛委是時禾黍登充積徧都鄙在¶
郊既千庾入邑復萬軌人言田家樂此樂誰可比租賦¶
以輸官所餘足儲峙不然風雪至凍餒及妻子優游茅¶
簷下庶可以卒歳太平元有象治世乃如此(八月/)¶
大家饒米麵何啻百室盈縱復人力多舂磨常不停激¶
水轉大輪磑碾亦易成古人有機智用之可厚生朝出¶
連百車暮入還滿庭勾稽數多寡必假布筭精小人好¶
爭利晝夜心營營君子貴知足知足萬慮輕(九月/)¶
<pb:KR4h0143_WYG_123-14a>¶
孟冬農事畢榖粟既已藏彌望四野空藁秸亦在塲朝¶
廷政方理庶事和隂陽所以頻歳登不憂旱與蝗置酒¶
燕鄉里尊老列上行肴羞不厭多炰羔復烹羊縱飲窮¶
日夕為樂殊未央禱天祝聖人萬年長夀昌(十月/)¶
農家值豐年樂事日熙熙黒黍可釀酒在牢羊豕肥東¶
鄰有一女西鄰有一兒兒年十五六女大亦可笄財禮¶
不求偹多少取隨宜冬前與冬後昬嫁利此時但願子¶
孫多門户可扶持女當力蠶桑男當力耘耔(十一月/)¶
<pb:KR4h0143_WYG_123-14b>¶
一日不力作一日食不足惨淡歳云暮風雪入破屋老¶
農氣力衰傴僂腰背曲索綯民事急晝夜互相續飯牛¶
欲牛肥茭藁亦預蓄蹇驢雖劣弱挽車致百斛農家極¶
勞苦歳豈恒稔熟能知稼穡艱天下自䝉福(十二月/)¶
　　　　右耕¶
正月新獻歳最先理農器女工並時興蠶室臨期治初¶
陽力未勝早春尚寒氣窗户當奥密勿使風雨至田疇¶
耕耨動敢不修耒耜經冬牛力弱相戒勤飯飼萬事非¶
<pb:KR4h0143_WYG_123-15a>¶
預備倉卒恐不易田家亦良苦舍此復何計(正月/)¶
仲春凍初觧陽氣方滿盈旭日照原野萬物皆欣榮是¶
時可種桑插地易抽萌列樹遍阡陌東西各縱横豈惟¶
籬落間採葉憚逺行大哉皇元化四海無交兵種桑日¶
已廣彌望緑雲平匪惟錦綺謀祗以厚民生(二月/)¶
三月蠶始生纎細如牛毛婉孌閨中女素手握金刀切¶
葉以飼之擁紙散周遭庭樹鳴黄鳥發聲和且嬌蠶飢¶
當採桑何暇事遊遨田時人力少丈夫方種苗相將挽¶
<pb:KR4h0143_WYG_123-15b>¶
長條盈筐不終朝數口望無寒敢辭終歳勞(三月/)¶
四月夏氣清蠶大已屬眠髙首何昻昂蛾眉復姢姢不¶
憂桑葉少遍野如緑煙相呼攜筐去迢逓立逺阡梯空¶
伐條枚葉上露未乾蠶饑當早歸秉心靜以專飭躬修¶
婦事黽勉當盛年救忙多女伴笑語方喧然(四月/)¶
五月夏以半谷鶯先弄晨老蠶成雪繭吐絲亂紛紜伐¶
葦作曲薄束縛齊榛榛黄者黄如金白者白如銀爛然¶
滿筐筥愛此顔色新欣欣舉家喜稍慰經時勤有客過¶
<pb:KR4h0143_WYG_123-16a>¶
相問笑聲聞四鄰論功何所歸再拜謝蠶神(五月/)¶
釡下燒桑柴取繭投釡中纎纎女兒手抽絲疾如風田¶
家五六月緑樹隂相蒙但聞繰車響逺接村西東句日¶
可經緯弗憂杼軸空婦人能蠶桑家道當不窮更望時¶
雨足二麥亦稍豐酤酒田家飲醉倒嫗與翁(六月/)¶
七月暑尚熾長日弄機杼頭蓬不暇梳揮手汗如雨嚶¶
嚶時鳥鳴灼灼紅榴吐何心娱耳目往來忘傴僂織為¶
機中素老幼要紉補青燈照夜梭蟋蟀窗外語辛勤亦¶
<pb:KR4h0143_WYG_123-16b>¶
何有身體衣幾縷嫁為田家婦終歳服勞苦(七月/)¶
池水何洋洋漚麻水中央數日庶可取引過兩手長織¶
絹能幾時織布已復忙依依小兒女歳晩歎無裳布襦¶
不掩脛念之熱中腸朝緝滿一籃暮緝滿一筐行看機¶
中布計日漸可量我衣茍已成不憂天早霜(八月/)¶
季秋霜露降凛凛寒氣生是月當授衣有布織未成天¶
寒催刀尺機杼可無營教女學紡纑舉足疾且輕舍南¶
與舍北嘒嘒聞車聲通都富豪家華屋貯娉婷被服雜¶
<pb:KR4h0143_WYG_123-17a>¶
羅綺五色相間明聴說貧家女惻然當動情(九月/)¶
豐年禾黍登農心稍逸樂小兒漸長大終歳荷鋤钁目¶
不識一字毎念心作惡東鄰方迎師收拾令上學後月¶
日南至相賀因舊俗為女裁新衣修短巧量度龜手事¶
塞向庶禦北風虐人生真可歎至老長力作(十月/)¶
冬至陽來復草木潛滋萌君子重其然吾道自此亨父¶
母坐堂上子孫列前榮再拜稱上夀所願百福并人生¶
屬明時四海方太平民無札瘥者厚澤敷羣情衣食茍¶
<pb:KR4h0143_WYG_123-17b>¶
給足禮義自此生願言興學校庶幾教化成(十一月/)¶
忽忽歳將盡人事可稍休寒風吹桑林日夕聲颼颼牆¶
南地不凍墾掘為坑溝斫桑埋其中明年芽早抽是月¶
浴蠶種自古相傳流蠶出易脫殻絲纊亦倍收及時不¶
努力知有來歳不手凍不足惜冀免號寒憂(十二月/)¶
　　　　右織¶
　　　次韻周公謹見贈¶
池魚思故淵檻獸念舊藪官曹困窘束夘入常盡酉簡¶
<pb:KR4h0143_WYG_123-18a>¶
書督期㑹何用傳不朽十年從世故塵土滿衣袖歸來¶
忽相見忘此離别久緬想徳翁隠坐羡沮溺耦新詩使¶
我和矉里忘已醜平生知我者頗亦似公否山林期晩¶
歳雞黍共尊洒却笑桓公言淒然漢南栁¶
　　　新秋¶
夜久不能寐坐來秋意濃露涼催蟋蟀月白澹芙容漸¶
覺練衣薄欲將紈扇慵¶
　　　慶夀僧舍即事¶
<pb:KR4h0143_WYG_123-18b>¶
白雨映青松蕭䬃灑朱閣稍覺暑氣銷微涼度疎箔客¶
居秋寺古心跡俱寂莫夕蟲鳴階砌孤螢炯叢薄展轉¶
懷故鄉時聞風嗚鐸¶
　　　清河道中¶
揚舲清河流開篷素秋曉斕斑被厓花委蛇順流藻天¶
清去雁髙野濶行人小故園歸有期客愁淨如掃¶
　　　七月六日承貞居先生逺寄周鐘銑間有文象¶
　　　鳬之形則考工記所謂鳬氏為鐘者也擊之與¶
<pb:KR4h0143_WYG_123-19a>¶
　　　夷則合而是日又適立秋古物之來豈偶然哉¶
　　　輒成小詩拜貺之辱¶
故人賞我趣遺我鳬氏鐘制與周禮合試叩聲舂容是¶
日新秋節夷則還為宫懸之西楣下浮磬儼在東金石¶
互相應問以絲與桐八音雖未備古樂將無同鼎尊鐸¶
觶卣羅列見古風揖讓於其間令我懷周公作詩報嘉¶
貺庶以聞羣聾¶
　　　詠逸民九首¶
<pb:KR4h0143_WYG_123-19b>¶
驅車秣駑馬吾將適齊國聞有魯連子倜儻好竒畫一¶
談秦師走再說聊城拔功成不受賞髙舉振六翮布衣¶
終其身豈復為世役茫茫千載逺安往訪遺跡躊躇東¶
海上向風長太息¶
四時相代謝榮耀何足恃𤓰田引新蔓不見桃與李知¶
士觧其㑹遇坎當復止邵生故秦吏乃亦睹兹理賢哉¶
感我懷三歎不能已¶
子真初亦仕歲晩乃逃之區區南昌尉上疏忘其卑忠¶
<pb:KR4h0143_WYG_123-20a>¶
言不見用耿耿當告誰飄然棄妻子終身與世辭抱闗¶
甘貧賤所貴莫我知至今九江濆清風激羣黎神仙信¶
茫昧此士獨不疑孤雲無定在逝水何時歸遐思一矯¶
首悵望無由期¶
悠悠空山雲泱泱長江流廊廟意不屑山澤聊淹留故¶
人在天位髙歩追巢由豈曰子無衣辛苦被羊裘東京¶
多節義之子乃其尤窮居雖獨善輔世豈不優¶
汪汪千頃陂不為人濁清道周言行表蕩然無得名誰¶
<pb:KR4h0143_WYG_123-20b>¶
言牛醫兒乃是人中英當時無間言後世流徳聲思之¶
不可見使我鄙吝萌淳風久已漓此意豈復明時無君¶
子者雖賢寜見稱¶
南州有髙士食力事耕稼優游聊卒歳不矯亦不隘大¶
木行欲顛紼纚豈足頼何為諸老翁棲棲不遑舍斯言¶
非無見明哲自髙邁誰能懸一榻待子來稅駕¶
鹿門何亭亭下有避世賢鳯雛隠中林卧龍蟠其淵一¶
朝起髙翔斯人獨深潛功名不可為我志久已安一聞¶
<pb:KR4h0143_WYG_123-21a>¶
耆舊傳使我心悠然¶
黄鵠羽翼長一舉思千里幼安本中原乗桴走東海舉¶
世方尚同逺引存吾志流風漸異俗敦禮化鄰鄙子魚¶
平生友胡乃不相委¶
塵事非所便田園久見招歸來三逕中蔚蔚長蓬蒿雖¶
有荷鋤倦濁酒且自陶茫茫大化中委運將焉逃唐虞¶
去已逺由來非一朝粲粲霜中菊采采忘其勞¶
　　趙孟籲¶
<pb:KR4h0143_WYG_123-21b>¶
　　　題子昻兄畫錢徳鈞水村圗¶
曖曖水邊村蕭條絶塵滓錢君智者徒而後能樂此平¶
生丘壑情所向政在是問誰為此圗吾兄固能爾¶
　　鄧文原¶
　　　題髙尚書夜山圗¶
呉山面滄江中秋氣䬃爽樓居謫仙後公退謝塵鞅孤¶
月出海上髙懷一俛仰佳哉髙侯畫得意超象罔我來¶
秋向晩月色寒莽蒼山逺落木淨風髙怒潮響奔騰萬¶
<pb:KR4h0143_WYG_123-22a>¶
雲氣忽駕蒼虬上平湖雨翻江𣺌渺波蕩槳回思圗畫¶
時歳月儵已往山川更晦明隂陽逓消長人生何獨勞¶
局促老穹壤我將乗倒景千載縱清賞松喬遺世人一¶
笑凌煙像¶
　　　題張繇所畫霜林雲岫圗¶
慙余生也晩未能識君顔宿秉川嶽氣時發胷臆山澗¶
壑自回互溪流若縈環雲光映天色秋葉舒錦班室中¶
有揚子向晩啓𤣥闗何如塵外侣日夕相與還悠悠笛¶
<pb:KR4h0143_WYG_123-22b>¶
中意未許落人寰¶
　　　盧鴻廬嶽觀泉圗¶
九江峙廬嶽盤回幾許深絶壁倚霄漢濺瀑直千尋颼¶
飀松風至髣髴蒼龍吟叠石挺瓊樹飛樓起危岑流沫¶
灑虚闌長歌響澗隂雲深草木潤風度煙景沈何來暫¶
停轡於焉散煩襟余以罹塵鞅未得諧夙心能知此中¶
意奚事方外尋良圗為爾襲比勝雙竒琛¶
　　　清溪謁象山先生祠¶
<pb:KR4h0143_WYG_123-23a>¶
我行厭塵役愛山極幽阻及兹叩巖扃浮嵐薄窗户危¶
石倚蒼屏盤盤一洞府邈哉混沌根疏鑿自太古或疑¶
昬墊初屹立中流許懸崖㵼驚瀑灑空作飛雨泓渟水¶
鏡虚林影淨可數石闌少流憇樛枝啼翠羽山花明炫¶
目蘚逕劣容武陡上髙明臺桑麻蔽村塢却笑羣山卑¶
矜春相媚嫵了如靜者性孤潔恥俗伍昔賢此鳴道松¶
風入談麈教鋒振羣哇朋簮謝華組末學分畛域正道¶
日榛莽嗟余嗜探頤離索増歎憮入舟耿清夢前溪聴¶
<pb:KR4h0143_WYG_123-23b>¶
鳴櫓¶
　袁桷¶
　　　舟中雜詠十首¶
好花辟車塵飛入黄河洗河流政茫茫一去不得底納¶
汙有至道胡為愛清泚念兹物理深元籥從此啓¶
飛雁翔南雲辟就端有得舊年春風歸雪花大如席隂¶
陽眇難窺造物司其職慎勿事炎涼來往任行役¶
道逢射生船有鶴馴且臞青絲閉其目病翼寒蕭疎皋¶
<pb:KR4h0143_WYG_123-24a>¶
禽九天來此豈真吾徒獨憐羽毛似盤桓為長吁¶
家奴拾枯草走兔來相親生來不識兔却立驚其神行¶
人笑彼拙歸來始嚬呻乃知特幸脫未信吾奴仁¶
白葦生寒沙殘花揺敝帚燕都百萬家借爾作薪槱物¶
微生最下功用乃堪取大勝桃李花矜矜鬬妍醜¶
清夜視北斗正色揺我前乃知中州殊譊譊浪談天召¶
公化南國羙教來自燕乾坤儻一致地氣何由偏¶
紙鳶帖晴空飛輪走盤線東風恣昂藏得意隨手轉攀¶
<pb:KR4h0143_WYG_123-24b>¶
雲政相喜墮地忽復怨兒童豈知此得失終戀戀¶
惡馬少駕車駑馬多駕船駕船勿戚戚駕車何翩翩渠¶
命有通塞誰能别媸妍君看鹽車下淚隕如奔泉¶
春菘種北土三年變蔓菁一為居養移自覺顔無情南¶
山植松苗深根定生苓千年化瑿魄豈比春菘榮¶
鸕鷀漾晴空意態極楚楚翻風蒼雪迴轉日爛銀舞盤¶
旋傲孤鴻清逺敵凡羽須臾下魚陂媿我覺疾去¶
　　　大名劉節婦吟¶
<pb:KR4h0143_WYG_123-25a>¶
孤鶴不累巢離鸞不飲溪溪明難為影巢成誰與棲飄¶
飄無根雲流麗如虹蜺下有貞松臺白日晝且凄我思¶
徹霄漢㝠邈不可梯青青東園栁子規當樹啼來者何¶
用歡去者日以迷擊石端出火𢷬辛能作虀妾心儻未¶
明請看井中泥¶
　　　送趙虛一道士降香南海諸名山(往從虞伯生/降香成都)¶
振䇿峩眉巔身輕瞥飛鳥懸崖飲湍流側石穿暗篠髙¶
鶱蕩心目每恨所歴少捧香南溟使絶足騰騕褭龍淵¶
<pb:KR4h0143_WYG_123-25b>¶
明玕秀恍惚百靈皦乗飇訊八公挂席招五老巖光候¶
隂晴水氣變昬曉神君層巒倚商祭通杳眇念昔結空¶
寂厓广絶登眺希彼巢居子寝作止林杪鐘鳴驛吏動¶
危坐萬籟愀餘齡水赴壑歴塊跡電埽韜精習澄觀俯¶
矚八紘小¶
　　　飲酒雜詩(録四首/)¶
京師二十載酒中有深歡大雨即閉户朔風嘗觧鞍客¶
至輒笑之是豈宜居官振容筮神蓍鴻飛漸于磐百歳¶
<pb:KR4h0143_WYG_123-26a>¶
苦世短萬鍾非我干所以東方生吏隠神益完¶
陽鳥乗南雲飄飄振竒翮迫此粱稻謀居移遂成客媿¶
我食京塵誓墓志未獲雙峰十丈松下有千載魄當年¶
待蓬瀛香芸森寳冊髙齋集遺編朱墨猶手澤戰兢媿¶
匪承永念在行役¶
弱冠不飲酒篝燈横玉繩或云酒中趣湛湛浮雲蒸棄¶
書試其言杲若烏輪升天根轉晴雷堅城為之傾妙言¶
粲瓊屑逸興追飛鷹醉鄉儻可居無功乃真朋¶
<pb:KR4h0143_WYG_123-26b>¶
江梅生空林歳晏羙無度挈身踰朔易塊獨此室處氊¶
房望朝陽耿耿不得語雕籠粲珍禽悵望秦鄉樹爰居¶
東門止盛饗非素茹臨風嗅其英雅志懷故土¶
　　　觀真文忠公畫像¶
羣賢輔絶學嵯峩武夷峰熒熒方瞳光汲汲汗簡中緬¶
懷文明初蒼珮極匪躬執筆侍玉署妙語工彌縫飛塵¶
變蒼狗潜淵閟游龍空餘經濟心勞徠飢飛鴻濁水投¶
神膠揚清乃竒功喬松不並世寒飇轉秋蓬生世我已¶
<pb:KR4h0143_WYG_123-27a>¶
後正緒遺顓䝉惕然拜公像斯道非終窮¶
　　　次韻元復初春思三首¶
凍樹迥青陽羈禽競新哢喧喧人語浮稍稍春事動澄¶
心絶芳華小睡足幽夢夢覺天宇新朝光集飛棟¶
遊塵逐平皋秀色翳榛莽油雲互東西鬱抑不能雨昭¶
蘇在元功竟夕復延佇何當抉其巔振翮窮委羽¶
逺客芳草思湛湛天外舟坐令親知疎低徊此淹留古¶
樹擢竒石清流滙芳洲素心諒有在胡不為兹遊¶
<pb:KR4h0143_WYG_123-27b>¶
　　　送薛元卿歸呉予時有上京之行¶
飄飄江海遊渺𣺌闗河役燕鴻有相避客子無定跡南¶
山火雲髙北山雪新白想此六月時相顧各動色堠傍¶
青松樹上有雙鵠翼愛君慎舟楫戒我專寝食擾擾行¶
路難風花亂如棘¶
　　　芳思亭(并序/)¶
　　大父尚書公治圃南郊有堂亭凡十五方池修廊¶
　　屈折便宜雨甚亦無礙遊事逮今荒廢踰四十年¶
<pb:KR4h0143_WYG_123-28a>¶
　　故基陳迹不復可考近築一亭雜植花木廣不踰¶
　　畆髣其萬一名之曰芳思玩其英華将以紬繹志¶
　　興翰墨有紹是則先公之志作詩示瓘瑾幷求親¶
　　友同賦¶
侃侃尚書公投紱理泉石五堂適寒暑十亭送昕夕瓊¶
英𤣥圃秀羙䕃嘉樹碧修廊不受雨來往隨履舄紅雲¶
漲方塘丹霞耀翠席嘉魚黄金掌瞥見眇莫測辛勤三¶
十年深逝晦朝蹟遺訓示子孫樹藝比其徳浮雲變須¶
<pb:KR4h0143_WYG_123-28b>¶
臾百幻倐消蝕空餘鄭公荘耕稼給衣食緬彼行樂時¶
種植各有職以兹一畝園髣像見疇昔幽葩與羣卉生¶
意日不息朝陽潄靈根三咽妙紬繹曠懷事幽賞逝矣¶
躬六籍¶
　　　居庸闗¶
太行領羣山萬馬髙下拜平巒轉城隍隠隠南北界危¶
坡互交牙寒溜㵼泙湃隂風元虬湧巨石忽阤壞周遭¶
青松根下有古木砦石皮散青銅云是舊戰鎧天險不¶
<pb:KR4h0143_WYG_123-29a>¶
足憑歴刧有成敗驅車上林杪出日浴光怪肅肅空巖¶
秋天風迅行邁¶
　　　雨中度南口¶
山寒絶禽鳥獨聞子規啼石壁飛雨驟衆木揺淒淒瘦¶
馬蹴亂石髙下齧其蹄陡巘沮洳深漸覺所歴低暝色¶
起亭午土屋流寒泥須臾過雷聲倐忽生晴霓水清亦¶
可度戒僕踰前溪¶
　　　度懷來沙磧¶
<pb:KR4h0143_WYG_123-29b>¶
沙清圎石瘦千里聞風聲驅此觳&KR1100;車索索莎雞鳴逺¶
山列翠席近坡環碧城髙下各有險轍跡那由平驚兔¶
導我前歴録為之驚天低雲揺蕩土曠塵縱横謬膺翰¶
墨選逺行有期程迴頭望南坂初月隨風生¶
　　　登候臺¶
蜿蜒西龍岡緑草揺晴波旁有雙玉井石角増嵯峩明¶
良佐神運目力窮坡陁層垣睥睨雄寳構通羲娥昂昂¶
鐵竿聳飛鳥先盪摩土屋黏蜜房文氈圍錦窠緬思皇¶
<pb:KR4h0143_WYG_123-30a>¶
猷逺黙止松林戈匪以清暑遊䟦履勞鳴珂隂森晩色¶
晦寒沙聚羣駝悲笳月初上戴斗瞻天河¶
　　　桑乾嶺¶
兹山西北來旋轉十二雷昔人望鄉處生别何崔嵬我¶
來坐絶頂雲漢森昭回出日騰金鉦積露流銀臺長空¶
不受暑雪花散皚皚氈車引繩過屈曲腸九迴微踪媿¶
三至南望心低回長風馬耳迅何當賦歸來¶
　　　龍門¶
<pb:KR4h0143_WYG_123-30b>¶
蒼崖出雙闕羣山頫首尊隂風起晴雷摩盪晝日昬鐵¶
峽擁偪仄百川為之奔疑下有龍湫逞怪蹲天門渰兮¶
出膚寸頃刻黄流渾側徑出石壁巨浸存遺痕緬昔設¶
天險事久難窮論征衣襲輕雨神君儼雲根¶
　　　曉發¶
蓐食慎王事曉星當前户跨馬官道行細草泣寒露亂¶
石鳴琮琤啼鳥守荒樹行行未十里問堠坐當路年衰¶
脛力拘望逺彌窘歩天風卷飛蓬白日互吞吐深知非¶
<pb:KR4h0143_WYG_123-31a>¶
世才歸畊誓先墓¶
　　　灤河¶
近山馬昂鬉逺山鳯騰羽百谷奔亂流屈曲長虵赴維¶
時雨新過急溜糟牀注居人滙為井千屨集沙歩寒光¶
澄玉膏甘冽過牛乳兹泉成白溝巨浸合沮洳蓮芡充¶
餱糧魚蝦足租賦塞翁話疇昔陋彼成險固往事不復¶
論沄沄日東去¶
　　　懷伯生¶
<pb:KR4h0143_WYG_123-31b>¶
春雨消路塵春風散林纈蕩蕩長安門客子千萬轍城¶
隂有一士淡食羮不啜采彼松上露煮石化晴雪沈㝠¶
護真性觴至那復說向來舌本淡今作耳根熱維南有¶
樛枝巖溜滋百結在徳良自防居屯詎為折念此長夜¶
深寒光吐殘月¶
　　滕斌¶
　　　感寓九首¶
宇宙忽空濶飲馬萬里流平生負兩眼及此行寓州天¶
<pb:KR4h0143_WYG_123-32a>¶
清健鶻運木脫饑鷹投長風吹海雨濯我紫綺裘相逢¶
半游俠把酒髯如虬慷慨說史記歴歴山川秋向來衣¶
帶水目斷何無舟¶
吾愛東方朔髙揖金馬門向非玩六合安肯來崑崙昂¶
昂九尺身談辯黄河翻誰知上書意蛾眉非自㛰不見¶
馬相如俛首狗監恩人生非桃李何故不自言¶
吾愛李太白玩世如游龍自知天上謫何必人間容海¶
風吹緑髪蕭蕭卧雲松我昔夢見之遺以金芙容清輝¶
<pb:KR4h0143_WYG_123-32b>¶
恍在眼日落蛾眉峰¶
西風桂花落我上天台山仙子扶我手泠然蒼水環乗¶
鸞者誰子飛煙渺難攀三坐此游戲弄影銀河灣空山¶
忽風瀑四顧鳴潺湲長揖馬子微此豈非人間¶
春風如緑浪淡蕩洛陽栁髙樓語錦瑟落花泛緑酒何¶
人白鼻騧蒙茸紫貂袖一字或未識銀菟懸兩肘煌煌¶
貝宫珠迺落緯蕭手爰居偶鐘鼓犧牛竟文繡終然同¶
一盡豈復論好醜誰知草𤣥者窮巷閉白首¶
<pb:KR4h0143_WYG_123-33a>¶
歩出湧金門所見土花碧徘徊衣上月感此羙人夕羙¶
人何不歸月落江水白寒潮已復去海馬曉無跡萬弩¶
射鯨魚駭浪接天赤空聞魯仲連孤感横八極哀哀精¶
衛石填海竟何益¶
贈客黄金羈勸客白玉巵昔我亦為客得此慨不辭小¶
草戲其出檳榔笑其飢相識何所無所樂心相知平生¶
數公子腰下珊瑚枝㝠㝠或相隔寤寐恍見之無絲繡¶
平原無金鑄鍾期秋風山陽笛淚落不自持¶
<pb:KR4h0143_WYG_123-33b>¶
贈我火浣布報君吉光裘一笑結意氣呼酒黄鶴樓神¶
交豈待語與子為天遊攜手閬風觀濯髮扶桑洲下視¶
俠少年笑嬉藏怨尤世無羊左烈風雪且自謀東井不¶
可酌天駟豈服輈¶
船頭書十乗船尾酒百壺酒盡書在眼落月如明珠忽¶
悟八陣法縱横如河圗惜哉經世士未有窺唐虞季子¶
相六國所見惟隂符¶
　　張養浩¶
<pb:KR4h0143_WYG_123-34a>¶
　　　得子強也書詩以答之¶
有客附書至封識墨尚新展讀笑良久勸我歸及辰我¶
豈不汝懷愛此泉石鄰官事亦既簡又多素心人劉生¶
書滿家揚叟酒味醇而況俱好客有假眉不顰緬思霄¶
壤間實與逆旅均焉往非寄寓奚必家園親置書桃笙¶
底且復樂我真¶
　　　夜雨寄吕叔泰¶
隆隆暑威歇稍稍秋意深豐草漸改色穹林亦蕭森況¶
<pb:KR4h0143_WYG_123-34b>¶
兹風雨夕微燈翳寒隂潛蛩洩幽語徂雁遺哀音以我¶
耿耿懷知子難為心含情睇層昊咫尺猶商參裹飯孰¶
子遺載酒孰子斟豈不欲一往畏彼泥潦侵古人道義¶
交非惟讓分金斯事久索莫念之恨彌襟願言軌前躅¶
尚期朂來今¶
　　　登司天臺同李景山元復初分韻得色字¶
湫居厭紛厖升髙百憂失河流耿微明野燒還故碧太¶
行望中低斷處仍雪色翠華天尺五金城年萬億羙哉¶
<pb:KR4h0143_WYG_123-35a>¶
山河固兩有險與徳區區遼與金銅駝幾荆棘開闔看¶
煙雲興廢感今昔所恨難久留悲風晩來急¶
　　　長安孝子賈海詩¶
天歴元二載西土罹薦饑愚時拜中丞帝曰汝往釐嗷¶
嗷三輔間十室九困疲行者總溝瘠居者恒餒而親戚¶
自魚肉遑恤父子離鄠縣民有賈竭力奉母慈闔門為¶
口四一妻仍一兒操瓢日行丐有得歸母貽不幸值虚¶
往見母顔忸怩退省百無有滿屋風淒其以湯和糠籺¶
<pb:KR4h0143_WYG_123-35b>¶
進母母不怡曰我幼汝飼非珍即甘飴而汝今我哺以¶
我犬豕為況我老且病累汝無幾時子懼白其妻無言¶
苐頭垂妻曰攜此子從鬻無問誰市呼不見售復歸泣¶
漣洏子心救火急兒命累卵危隂攜至他所恩愛從此¶
辭觧衣縊不殊反為子禁持取盆拔佩刀手足隨紛披¶
紿云黄犬炙雅於補衰宜母知口腹羙不悟骨肉虧子¶
幸母觧顔不計妻攅眉余聞驚此言怒詰官失治使民¶
至如此賑貸猶遲疑即引造行省使細陳毫釐且命出¶
<pb:KR4h0143_WYG_123-36a>¶
兒肉闔府徧示之飣諸相坐前余為失聲悲促掾狀其¶
故聞上星夜馳或将復徭役或将表門楣或斥兼金賜¶
或選好爵縻上以勸臣子下以安期頤廷議不必爽命¶
下㑹有時昔人有埋子天憐以金遺復有貨視者哀鳴¶
走通逵亦有棄半途完姪與相隨未聞刄所愛萬古猶¶
絶竒嗟哉賈生心世俗彼烏知母以賈為忍母以賈為¶
癡子失或再有母失庸可追孰能庭桂惜使我堂萱萎¶
惟其持是心屠子如屠狸粤從王政圯風靡俗亦漓子¶
<pb:KR4h0143_WYG_123-36b>¶
囊錢貫朽母篋無針錐子妾曵綺羅母裠露膚肌不慮¶
親猶天以利為根基不究身何來以貨為宗枝於物尚¶
爾靳矧乃襁褓私嗟哉賈生心堪為世俗規嘗聞前哲¶
言一孝蓋萬疵孝可包衆善孝可動兩儀孝可神鬼格¶
孝可賢聖期能孝斯能忠厥心自親移願彼為人子終¶
身誦吾詞(史稱希孟為行臺中丞閒民間有殺子以奉/母者為之大慟出私錢以濟之即此事也)¶
　　曹伯啓¶
　　　和傅茌山九日秋闈¶
<pb:KR4h0143_WYG_123-37a>¶
宦遊何所得歳歳客殊方馳騖不自已别離是尋常資¶
身素無策返愧工與商光景一何速瞥然度飛黄瀛洲¶
良不惡復到澄清堂借問堂主人生平果何長夢想枌¶
榆社披襟坐藜牀晦息存夜氣晨興玩天光云胡不歸¶
去老大徒悲傷秋雨忽開霽乾坤變清涼偶於職守外¶
㳂檄監文塲諸生競葩藻寸晷何倉皇藩臣喜揚激賔¶
筵秩觥觴秋陽暖慈闈春風遊帝鄉瓶中有紅腐穏博¶
大官羊¶
<pb:KR4h0143_WYG_123-37b>¶
　　　蕭縣道中早行¶
行行古天塹冪冪桑與梓樹枝防刺人天明僅十里功¶
名果何物白髮仍早起賴聞瀑水聲清徹畸人耳¶
　　張珪¶
　　　登茅山¶
久矣厭朝市心棲巖壑幽今朝復何朝陟此蒼峰秋玉¶
宇正寥廓風籟寒颼飀平生獲壯觀萬里供寸眸烟嵐¶
縹緲中青原問桑疇琳宮一何麗突出寒巖陬茅君此¶
<pb:KR4h0143_WYG_123-38a>¶
仙去遐想希前修胡為塵土蹤歳月徒悠悠何當乗雲¶
虯八表同周流念念竟忘言凝神入㝠搜彷彿鸞鶴音¶
還來故山游¶
　　　喜客泉¶
昔聞喜客泉今來欣見之俯檻一凝盼珠璣沸清池山¶
靈藴神秀出此天下竒嗟余時所忌而泉喜何為丹忱¶
天自知願兹諒弗疑¶
　　盧亘¶
<pb:KR4h0143_WYG_123-38b>¶
　　　送侍講學士鄧善之辭官還錢塘十首(録五首/)¶
北門古深嚴論思寄籌度自非鴻才士訓誥何由作夫¶
君出巴蜀文采動京洛十年掌絲綸摛藻揚景鑠荆璞¶
抱瑾瑜龍淵淬鋒鍔肯獻上林賦寜居天禄閣即今觀¶
浙江眷戀睎金雀黄圗鬱紫氛絳節森碧落依然難為¶
情清霜捲飛藿¶
離離天星髙皓皓雲月光候雁過楚澤蟋蟀鳴中堂天¶
時諒難測徒然多感傷念子去意逺沈憂結衷腸憶昔¶
<pb:KR4h0143_WYG_123-39a>¶
初奉歡露白春蘭芳清尊罷新製妙趣深濠梁飛景急¶
西匿川流浩湯湯𤣥髮淒歳晩木脫天雨霜蔓草豈容¶
惜松柏在髙岡¶
翰林子元子武庫森戈矛英聲邁千古逸韻横九州與¶
君契金蘭投分何綢繆清和謝夷恵典刑追韓歐坐令¶
人文煥允塞昭王猷念君獨逺邁寥落行人愁木瘦楚¶
山曉風靜寒江流何當駕飛車却憶昆侖丘塵埃滿腥¶
腐朝暮同蜉蝣¶
<pb:KR4h0143_WYG_123-39b>¶
昔我適呉㑹日夕承歡顔髙堂樂起舞綵服何斒斕東¶
海洶波濤西湖翠煙鬟北歸餘十年謬蹟通朝班家禍¶
一朝集音容何可攀悲號蒼穹迥往事思日艱命窮時¶
亦迫志弱體自孱安得騰化術從君超人寰執手不忍¶
訣臨風涕空澘¶
我留君勿思君歸我當憶十年膠在漆一旦各異域呉¶
江激微波震澤起暝色鵾鵬隔天地雁鶩雜南北念我¶
平生友愴恨摧胷臆獨看燕山雲歳暮日初昃永言長¶
<pb:KR4h0143_WYG_123-40a>¶
　風翔情寄南風翼¶
　　　　題華山太古雪贈人(太古雪/石名)¶
　往時天大風能吹華山裂墜此一拳石咸云太古雪粤¶
　自開闢初雲氣所凝結已經六萬歳變化同嶻嶪望之¶
　色正白表裏共澄澈塵土不能涴光彩耀日月願君勿¶
　愛此持以獻金闕回中避暑時可用清毒熱¶
　　　任士林¶
　　　　用韻酬陳渭叟林伯清¶
<pb:KR4h0143_WYG_123-40b>¶
　我本厭塵市志在棲幽清還聴客城雨深夜愁寒更山¶
　中兩道士孤鐺煮雷鳴潄沐得清謡久却世上名何用¶
　王子喬相從學長生¶
　¶
　¶
　¶
　¶
御選元詩卷十五¶
