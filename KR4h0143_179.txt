# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.941093
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷七十一 
<pb:KR4h0143_WYG_179-1a>¶
　欽定四庫全書¶
御選元詩巻七十一¶
　　七言絶句四¶
　　　楊載¶
　　　　客中即事¶
　漸覺星星兩鬢皤推愁不去奈愁何客中忘却春光度¶
　驚見前林嫩竹多¶
　終朝矻矻坐書帷春去春来總不知怪得山禽如有意¶
<pb:KR4h0143_WYG_179-1b>¶
　隔窗撩亂踏花枝¶
　幾日懸懸雨不休客窗孤迥使人愁杜䳌啼切知何處¶
　坐對雲山萬木稠¶
　美木千章繞故宫如煙如霧塞虚空路經南北山岡斷¶
　披拂能来萬里風¶
　　　　沙雁¶
　漠漠寒煙樹影微一行沙雁背人飛江南江北秋將盡¶
　客子如今猶未歸¶
<pb:KR4h0143_WYG_179-2a>¶
　　　扇上竹¶
種竹何須種萬竿一枝分影亦檀欒清宵更受風披拂¶
聼取清聲入夢寒¶
　　　次韻康子山舍人¶
兼旬風雨氣寒涼院落幽深草木長却喜今年多夏果¶
碧苞丹實滿林香¶
欲賞秋花色已涼碧雲散盡楚天長姮娥舊種無多樹¶
何故人間有此香¶
<pb:KR4h0143_WYG_179-2b>¶
　　　到京師¶
城雪初消薺莱生角門深巷少人行栁梢聼得黄鸝語¶
此是春来第一聲¶
　　　送人¶
客路逢春雪乍消眼前愁思轉相撩垂楊染作黄金色¶
舞徧東風萬萬條¶
金溝河上始通流海子橋邉繫客舟却到江南春水漲¶
拍天波浪泛輕鷗¶
<pb:KR4h0143_WYG_179-3a>¶
　　　畫竹石¶
林前怪石起參差篁竹叢深使客疑如過瀟湘江上路¶
鷓鴣啼罷日西時¶
　　　宿浚儀公湖亭¶
夜泊湖亭水氣涼四更風露濕衣裳空濛霧重前山暗¶
屋角斜明是月光¶
兩兩三三白鳥飛背人斜去落漁磯雨餘不遣濃雲散¶
猶向前山擁翠微¶
<pb:KR4h0143_WYG_179-3b>¶
幾年鄉夢隔江湖此日登臨興不孤小艇欲行無逺近¶
不愁歸醉要人扶¶
　　　題十二紅卷子¶
碧桃枝上有珍禽調舌交交聼好音畫出江南春意思¶
明年携酒共追尋¶
　　　喜晴¶
樓外斜陽放晩晴街衢前後聼歡聲回舟更倚南風順¶
千里青山照眼明¶
<pb:KR4h0143_WYG_179-4a>¶
　　　紀夢¶
四面青山擁翠微樓臺相向闢天扉夜䦨每作遊仙夢¶
月滿瓊田萬鶴飛¶
紛紛鸞鶴滿虛空耳畔如聞渡海風直上雲霄千萬里¶
此身飛入紫微宫¶
　　　用韻送徳陽入越為贅壻¶
輕霞薄霧詰朝晴岸栁江梅著樹明更向若耶溪上聼¶
旁人歌唱盡春聲¶
<pb:KR4h0143_WYG_179-4b>¶
　　　次韻雪¶
砑光㡌子舞山花吹落曽城萬仞斜安得飇輪為我駕¶
一時飛到列仙家¶
　　　陽闗圖¶
咸陽西距玉門闗萬里征人憚往還此别尊前須盡醉¶
相逢俱是鬢毛斑¶
　　范梈¶
　　　懐小柏¶
<pb:KR4h0143_WYG_179-5a>¶
手植庭前小柏樹分枝帶葉總天成渉旬不見長相憶¶
况是經年别友生¶
　　　五月二十六夜宿松林蘭若¶
白沙塞下接飛霞行至招提日巳斜睡覺忽聞山寨語¶
不知今夕離吾家¶
　　　發湖口¶
已過匡廬却向西片㠶猶逐暮雲迷路長正是思親節¶
取次驚猿莫浪啼¶
<pb:KR4h0143_WYG_179-5b>¶
　　　潯陽¶
露下天髙灘月明行人西指武昌城扁舟未到心先到¶
卧聼潯陽譙鼓聲¶
　　　十月白牡丹郢州孫氏家植也¶
霜檻枝頭結素雲分明便有繡成羣紫黄為愛春風早¶
時向瑶臺折贈君¶
　　　以瓊扇一握奉致黄明府¶
拾得炎州雪一團殷勤持贈比琅玕情知已是秋風後¶
<pb:KR4h0143_WYG_179-6a>¶
留作明年九夏寒¶
　　　鍾陵夜宿聞鐘¶
中年江海夢靈皇夜半聞鐘似上陽一百八聲猶未已¶
更兼雲外雁啼霜¶
　　　日晏¶
昨日相期早出村今朝日晏未開門可人一夜東風雨¶
緑遍天街舊草㾗¶
　　　荅贈晚春¶
<pb:KR4h0143_WYG_179-6b>¶
懶向佳人説翠微長安陌上見春暉誰家門巷花狼籍¶
吹作漫天白雪飛¶
　　　院中夜直¶
此身只似到南州莎草寒雞一片秋後夜玉堂誰上直¶
料應少睡更多愁¶
　　　離揚州¶
孤篷如磨遶汀沙葉滿平湖藕未花回首竹西亭漸逺¶
一江烟雨酒旗斜¶
<pb:KR4h0143_WYG_179-7a>¶
　　　過三合驛¶
一春歸計又蹉跎窮粤風光奈病何總有青山千萬疊¶
行人長少鷓鴣啼¶
　　　江上古詞¶
老樹昻藏倚岸隈詞靈經嵗鎖蒼苔豚蹄巵酒能多少¶
便有羣鴉旦暮来¶
　　　湖面¶
湖面春深暖氣勻青蕪未隕巳知春沙灣散駐張魚客¶
<pb:KR4h0143_WYG_179-7b>¶
葦室時驚射雁人¶
　　　北山谷中老父¶
無多林屋冠青山長子成孫鬢未斑問我鄉園何處是¶
半生江海未知還¶
　　　渡瑞州峽¶
櫂郎得便泝清流忽報舟前曉霧收蠻語酬人翻自苦¶
好山不敢問何州¶
　　　正月二十四日至寳圭驛是北流縣自此遵陸¶
<pb:KR4h0143_WYG_179-8a>¶
　　　指鬱林矣¶
逺辭京闕碧雲端泝盡夷江未到官回雁峰南更千里¶
是行誰為報平安¶
　　　得樟樹鎮便寄家書¶
啇船夜説指江西欲託音書未忍題收拾鄉心都在紙¶
兩聲杜宇傍人啼¶
　　　瓊州出郭¶
自出瓊州古郭門更無平衍似中原重重葉暗桄榔雨¶
<pb:KR4h0143_WYG_179-8b>¶
知是黎人第幾村¶
　　　臨髙阻雨¶
恐傾南海成秋雨急喚西風作晚涼浄埽黎山須見骨¶
莫令楚客屢回腸¶
　　　㯽榔葉¶
秋入黎山風雨多長江不定駐驚波翠榕葉底聞鸚鵡¶
自此無如客思阿¶
　　　安定縣¶
<pb:KR4h0143_WYG_179-9a>¶
島上晴雲滅復生誰家吹笛海天明縣前曉起西風急¶
半是深黎夜雨聲¶
　　　至富屯¶
承恩千里出江鄉轉厯三闗道路長黄葉霧開山市集¶
見人鳬雁憶横塘¶
　　　遊南臺閩粤王廟¶
海角釣龍人杳杳雲間待雁路迢迢若為借得山頭石¶
每到髙秋坐看潮¶
<pb:KR4h0143_WYG_179-9b>¶
　　　池館夜坐聼雨¶
更聲隋雨動譙門頗似聼泉宿楚原客裏青燈如骨肉¶
獨能相待向黄昬¶
　　　懐京下親友¶
海上經年思殺人絶憐京國舊交親過江惟有傳柑使¶
寄得書回是暮春¶
　　　寓書¶
欲寫鄉書寄故園行人巳逺意空存舉頭却見南来雁¶
<pb:KR4h0143_WYG_179-10a>¶
箇箇隋春度塞門¶
　　　憶得¶
憶得佳人白紵詞幾将天外數歸期自從落盡庭前樹¶
夜夜秋聲總不知¶
　　　贈郭判官¶
慈烏夜夜向人啼幾度紗窗兎魄低自有平安三百字¶
無因却寄大江西¶
　　　卧病¶
<pb:KR4h0143_WYG_179-10b>¶
朝来忽見樹藏霞碧草春邉徑路斜佳客不来春雨盡¶
山禽啄遍小桃花¶
　　　清明日留西山¶
離家六度見清明知是何時出帝京今日登臨倍惆悵¶
好山多似豫章城¶
　　　西谷訪人不遇¶
出郭幽人晩未歸青天咫尺見何稀一年秪有春晴好¶
多事楊花學雪飛¶
<pb:KR4h0143_WYG_179-11a>¶
　　　春日上平坡寺¶
蘿徑陰陰近百層金輿記是昔人登山僧苦避尋詩者¶
牢閉柴門喚不譍¶
　　　章義門送人還南城觀臺¶
郊原平晩綠萋萋獨上髙臺意轉迷古樹鳴蟬城下路¶
送人長憶向安西¶
　　　懐臨江寓居¶
石霜峰北淦西頭寄住林塘數畆幽比及到家猶是客¶
<pb:KR4h0143_WYG_179-11b>¶
對人强自說鄉愁¶
　　　清明日¶
旅庖欲禁自無煙酒裏中原熟食天不分小桃紅似火¶
為人兒女照鞦韆¶
　　　絶句¶
幽人不出戸常開看盡春風長綠苔多謝有情雙燕子¶
暫時飛去又飛来¶
　　　題松雪圖¶
<pb:KR4h0143_WYG_179-12a>¶
旁人不識嵗寒松憐殺深山大雪封待得化為東海水¶
青天白日睡蒼龍¶
　　　公堂暇日¶
新起危樓接大荒海天竒觀壓殊方周牆恨未髙千尺¶
猶見他家竹短長¶
　　　将如靖安徐文學自新拏舟来候良有古意以¶
　　　詩留别¶
西風危棧逼青雲稍下臨江細路分問縣尚須窮日到¶
<pb:KR4h0143_WYG_179-12b>¶
掉歌無計得留君¶
　　　懐京城諸公書崖州驛四首(錄三首/)¶
甚憶清河元侍講送行猶有玉堂詩只今夜夜隴頭月¶
照見征人有所思¶
繡衣御史果能文蜀道新来有李君記得京城黄菊爛¶
為余来覓董將軍¶
妙為文字吾雄甲精切於今孰與儔說著奉常虞博士¶
恨渠猶不見崖州¶
<pb:KR4h0143_WYG_179-13a>¶
　　　縣下鑿池種樹成聚晨起視水深五寸而草樹¶
　　　承夜雨後蒼翠鬱然可愛戲題㕔柱¶
㯽榔池上芭蕉雨更種垂楊十六株中有玉堂蕭散吏¶
檢書正對輞川圖¶
　　　至烏石邸舍¶
苦竹叢西石色烏来時依舊驛亭孤自從厯徧崖州路¶
不敢彎弓射鷓鴣¶
　　　福州雜詩¶
<pb:KR4h0143_WYG_179-13b>¶
前日題詩自侯官計程今日到雲端家人定得平安字¶
最念癡兒不解看¶
海隅霜熟蠣房肥獅子橋東望翠微安得建陽一斗酒¶
少隨甘㫖到柴扉¶
虎豹幾曽驚石鼓魚龍獨解隠金沙遮藏翠荔餘千刹¶
掩映朱霞倚萬家¶
　　　至海口¶
曽随仙仗集靈臺流落於今豈不材但比麻姑休狡獪¶
<pb:KR4h0143_WYG_179-14a>¶
兩行持節過蓬莱¶
　　　二月二十四日自瓊州出白沙驛阻風二日不¶
　　　得渡海是日有幕客送寒衣却出賦詩¶
盲風怪雨一時晴又阻扁舟两日程天意似将留客住¶
明朝浮海看清明¶
　　　鬱林次韻寄懐王天輔知事¶
乍喜連山瘴霧收黛眉更自鎖鄉愁自從行李違滄海¶
九日初逢第二州¶
<pb:KR4h0143_WYG_179-14b>¶
　　　齋居即事¶
故人不見意何如流水孤村處士廬猶記去年霜橘熟¶
分甘曽得寄来書¶
桑溪竹圃路團團門巷都非少日看送客棹船頻借問¶
向来江面是䦨干¶
　　　趙僉憲舊居¶
閒門付與東風埽獨客殘春思逺道日午不見蝴蝶飛¶
細看兒童弄芳草¶
<pb:KR4h0143_WYG_179-15a>¶
　　　春日¶
馬頰河陽近北辰去来猶爾恨通津陌頭總是春風樹¶
自笑楊花只戀人¶
旅食京華日欲晡家園迢遞隔天隅妻孥預識覊懐苦¶
解事新来一字無¶
　　　西軒即事¶
行厨晚食坐蕭條欲買銀魚待早潮鼓絶山城門未掩¶
夢和疎雨度西橋¶
<pb:KR4h0143_WYG_179-15b>¶
　　　春日西郊¶
東風千里福州城綠水青山老送迎惟有垂楊偏待客¶
數株殘雨帶流鶯¶
　　　聞角¶
西風嫋嫋拂弓旌千里来看曉角聲縱復淒涼歸未忍¶
炎州此外更無城¶
　　掲傒斯¶
　　　濟州初度¶
<pb:KR4h0143_WYG_179-16a>¶
辭家計日逢初度遲日暄風在帝京曉起慈親望天北¶
行人初泊濟州城¶
　　黄溍¶
　　　金陵客中送友人歸里¶
青陽河畔杜鵑啼歸路如煙定不迷應到故山叢桂裏¶
笑人騎馬聴朝雞¶
　　　有感¶
橘柚青黄照眼垂秋風籬落自紛披頗聞玉食登蠻果¶
<pb:KR4h0143_WYG_179-16b>¶
不獨涪州有荔枝¶
漢室需材拔隐淪販繒屠狗各求伸可憐風雪南山下¶
别有當年射虎人¶
　　　葉審言張子長同遊北山智者寺既歸復與子¶
　　　長至赤松由小桃源登煉子山謁二皇君祠回¶
　　　宿寳積觀賦絶句十首(錄八首/)¶
却問仙山去幾程白雲如簇近相迎直須不脫登山屐¶
行盡松聲與水聲¶
<pb:KR4h0143_WYG_179-17a>¶
山中今是太平民尚與人間隔幾塵流水桃花三百曲¶
莫敎重誤武陵人¶
偶看飛花逐水紅不知身過亂雲東回頭旋覺峰巒别¶
惟有青天面面同¶
雙鶴冲天嵗月多至今香火壓嵯峩劉郎不是無兄弟¶
奈此丹雞白犬何¶
坐愛春泉響翠微玊花吹濕薜蘿衣何人為擘冰壼破¶
共看青天白練飛¶
<pb:KR4h0143_WYG_179-17b>¶
削立城心雙白塔幾疑日月費撑支一朝頓在闌干底¶
始悟從来見處卑¶
遥憶仙華鶴髪翁清泉白石滿竒胷若為此日千峰頂¶
更試平生九節笻¶
一宿山中竟莫留可能長伴赤松遊殷勤好去張公子¶
休愛人間萬戸侯¶
　　　次韻章兄雨中¶
春盡餘寒去郤回江天五月未閒雷南風祗在浮雲外¶
<pb:KR4h0143_WYG_179-18a>¶
彈折朱絃喚不来¶
　　　松江舟中偶書¶
移舟夜泊華亭縣却聴呉歌思渺然最憶澱山湖北寺¶
白雲堆裏看青天¶
　　　青山白雲圖¶
十年失脚走紅塵忘却山中有白雲忽見畫圖疑是夢¶
冷花涼葉思紛紛¶
　　　桃竹畫眉圖¶
<pb:KR4h0143_WYG_179-18b>¶
說盡春愁貌不成翠深紅逺若為情江南有客頭空白¶
腸斷東風百囀聲¶
　　　追和景傳新店客舍壁間韻¶
我夢方酣子遽醒絶絃可復要人聴梨花寒食東風惡¶
淚盡重山宿草青¶
　　　灤陽邢君隐於藥製芍藥芽代茗飲號曰瓊芽¶
　　　先朝嘗以進御云¶
芳苖蔟蔟遍山阿玉蕾珠芽未足多千載茶經有遺恨¶
<pb:KR4h0143_WYG_179-19a>¶
呉儂元不過灤河¶
春風北苑鬬時新萬里函封效貢珍羡爾托根天尺五¶
不勞飛騎走紅塵¶
　　　次韻虞學士上京道中¶
欲去仍為一日留玉堂終夜有詞頭歸鞍曉逐南飛雁¶
猶及西山半夜秋¶
　　　水仙圖¶
翛翛翠羽映鳴璫誰遣乗風過我傍嵗晏髙堂空四壁¶
<pb:KR4h0143_WYG_179-19b>¶
一簾煙雨夢瀟湘¶
　　　山水圖¶
老樹無音石有稜亂山髙下白雲層夢中猶識江南路¶
惟恨舟人喚不應¶
　　　海月圖¶
憶曽夜叩潮音洞海闊天髙月正中坐對畫圖如夢寐¶
六街塵土晝濛濛¶
　　　瑶池春宴圖¶
<pb:KR4h0143_WYG_179-20a>¶
西飛青雀幾時還貝闕琳宫縹緲間筆底春風殊未老¶
蟠桃積核已如山¶
　　　東陽縣西道中¶
柿葉成陰綠滿村桐花覆地草連雲百年舊事無人記¶
猶指前朝御史墳¶
　　　寒食舟中¶
東風溪水碧漣漣溪上青蘿獨繫船正是落花寒食夜¶
水煙沙月又鳴鵑¶
<pb:KR4h0143_WYG_179-20b>¶
　　　陶學士驛舍圖¶
一笑相逢亦偶然浪将恩怨向人傳無端更被丹青汙¶
狼籍春風數百年¶
　　　題郭髯倣米老雲山圖¶
退直歸来日半曛豪端風雨正紛紛不須更覓驚人句¶
惱亂青山與白雲¶
　　　題髙公畫竹石¶
木葉蕭蕭半欲空竹竿裊裊不成叢絶憐意匠經營處¶
<pb:KR4h0143_WYG_179-21a>¶
都在風煙慘澹中¶
　　　題金徳原所藏元暉小景¶
牀頭書畫正縱横忽值今朝醉眼醒起向米家船上看¶
雲山原是舊時青¶
　　　四皓圍碁圖¶
當局沉吟只謾勞區區勝敗直秋毫顛嬴蹶頂非君事¶
頼有安劉末著髙¶
　　栁貫¶
<pb:KR4h0143_WYG_179-21b>¶
　　　自宗正府西移居尚食局後雜書¶
都城一住十年餘挈挈今朝更徙居奴輩莫嫌家具少¶
篋中猶是借来書¶
未明車馬省門開面面風霜一寸埃借得小窗容我懶¶
五更髙枕聴春雷¶
　　　題宋徽宗扇面¶
瑶池池上萬芙渠孔雀聴經水殿虚扇影巳隨鸞影去¶
輕紈留得瘦金書¶
<pb:KR4h0143_WYG_179-22a>¶
　　　題宋徽宗獻夀桃圖¶
青鳥銜書昨夜来蟠桃如斗核如杯蓬莱殿上三千夀¶
不及春風夢已回¶
　　　題金顯宗墨竹¶
海潤星輝大定年生綃筆筆寫蒼煙若為夢裏篔簹谷¶
直到洋州雪筏邉¶
　　　題睡貓圖¶
花陰閒卧小於莬堂上氍毹錦繡鋪放下珠簾春不管¶
<pb:KR4h0143_WYG_179-22b>¶
隔籠鸚鵡喚貍奴¶
　　　題折枝海棠圖¶
東風庭院紫棉香翠碧飛来午影長啼濕紅妝看不厭¶
秪疑春色在昭陽¶
　　　次韻奉荅徳機冬日見寄¶
雪滿千山雲滿溪半竿寒日稍平西東風不為年芳地¶
錯莫江梅吐未齊¶
　　　題壽皇御題淳熈宫畫牡丹扇靣¶
<pb:KR4h0143_WYG_179-23a>¶
劒南樵客寫花容院畫流傳號國工春壓玉䦨江雨歇¶
綵鸞驚夢又成空¶
天香國艷豈堪描生色誰将上尺綃留得當時宫墨在¶
杜鵑啼處雨瀟瀟¶
　　　行界牌源道次小憩民舍¶
小谷疎林受數家年芳猶有刺桐花白雲不為青山地¶
截斷前峰兩髻了¶
　　呉莱¶
<pb:KR4h0143_WYG_179-23b>¶
　　　題趙大年林塘秋晩圖¶
老景青黄筆底收晴鳬冷雁共汀洲王孫畫學空花竹¶
不到銅駝陌上秋¶
　　　漷州¶
四月一日尚緜衣知是故鄉花片飛白頭慈母倚門久¶
目斷天南無雁歸¶
數株楊栁弄輕煙舟泊漷州河水邉牛羊散野春草短¶
勑勒老公方醉眠¶
<pb:KR4h0143_WYG_179-24a>¶
　　呉師道¶
　　　病起¶
單衣小立怯西風病骨詩愁冷淡中一片清秋在何處¶
豆花籬落雨濛濛¶
　　　元夕¶
栁臺梅巷銷春晴酒思燈光負賞心聴徹宣和太平曲¶
獨看明月到更深¶
　　　夏夜江上¶
<pb:KR4h0143_WYG_179-24b>¶
繞屋清江竹萬竿水風蕭瑟竹光寒夜深月上門不掩¶
卧聴釣歸船過灘¶
　　　次韻黄晉卿清明遊北山¶
行歌共訪採芝翁絶壑層雲一盪胷誰念愁吟溪上客¶
落花微雨獨搘笻¶
一壑風煙自可留十年湖海漫狂遊短衣射虎真堪樂¶
莫恨将軍老不侯¶
　　　和陳景傳寄方韶父韻¶
<pb:KR4h0143_WYG_179-25a>¶
風流遺老曙星殘湖海知心夜夢間欲訪元英向何處¶
猿聲木葉滿秋山¶
　　　春日獨坐¶
茶煙淡淡風前少庭葉沉沉雨後添何處楊花念幽獨¶
殷勤入室更穿簾¶
　　　七夕¶
木槿籬邉絡緯哀卧看河漢逺天迴西風不管扁舟客¶
吹下樓頭笑語来¶
<pb:KR4h0143_WYG_179-25b>¶
　　　子昻蘭竹圖¶
湘娥清淚未曽消楚客芳魂不可招公子離愁無處寫¶
露花風葉共蕭蕭¶
　　　十一月十二日崇文閣下私試二十三日出和¶
　　　張仲舉¶
官燭風簾徹夜明屋髙人醉易寒生不知卧聴蕭蕭雪¶
何似山窗灑竹聲¶
　　　叚節婦¶
<pb:KR4h0143_WYG_179-26a>¶
南國征人去不歸春妍懶著舊時衣至今門外冬青樹¶
不與風花上下飛¶
　　　送夏學正赴奉聖州¶
書巻囊衣共一車出闗千里漫風沙祥雲五色天西角¶
喜及髙秋望翠華¶
　　　趙子固畫梅¶
千樹西湖浸碧漪醉拈玉笛繞花吹秪今無限淒涼意¶
留得春風雪一枝¶
<pb:KR4h0143_WYG_179-26b>¶
　　　送人之宣城¶
昭亭山下宛溪頭楊栁芙蓉岸岸秋總是舊時迎送處¶
夢魂猶逐故人舟¶
　　　宋顯夫司業出乃兄誠夫尚書中秋五首并逹¶
　　　兼善侍郎詩因次其韻(錄三首/)¶
曲江聫轡踏春雲二十年前逐後塵今日重來隔存沒¶
相看祗有两三人¶
翠華南下拂秋天龍虎臺髙古塞邉誰料江南白頭客¶
<pb:KR4h0143_WYG_179-27a>¶
連宵清語對牀眠¶
會稽太守出清朝進逐揚鑣過灞橋想見相思浙江夜¶
月明酒醒卧聞簫¶
　　　元旦朝回書事¶
朱衣髙唱御樓東清漏遲遲晝景中黄繖寳幢微影動¶
一時吹面受東風¶
朝散紛紛下紫微揮鞭争道疾如飛同來各向朱門去¶
秪有西山伴我歸¶
<pb:KR4h0143_WYG_179-27b>¶
　　　閏二月朔日¶
病過春光兩月程幾畨風雨幾畨晴不知開到何花樹¶
今日才聞燕子聲¶
　　　桐江道中¶
東風綠水動微波晩泊灘頭理釣蓑喚起江湖昔年夢¶
一㠶寒雨聴漁歌¶
　　歐陽元¶
　　　天厯庚午會試院中馬伯庸尚書楊廷鎮司業¶
<pb:KR4h0143_WYG_179-28a>¶
　　　及元皆乙夘牓進士偶成絶句紀其事出院明¶
　　　日有勑督修經世大典又成小詩寄諸弟¶
省垣東畔至公堂十五年前戰藝場飽食大官無補報¶
兩科來此校文章¶
御史承差鎖院門侍臣傳詔出天閽試官被命聮鑣至¶
同牓三人出謝恩¶
聖主宫中遊幸疎日臨祕閣玩芸儲昨朝蘭省纔開試¶
清曉玉音催著書¶
<pb:KR4h0143_WYG_179-28b>¶
别駕祠前雪水渾弟兄沙上舉離尊三年不洗來時褐¶
要看淋漓別酒㾗¶
仁廟初科射策郎如今斑白立朝行東風昨夜聞歸雁¶
夢繞江南煙水長¶
　　　題所貴姪梅¶
老樹縱横出幾條一枝還又亞牆腰西湖湖上掀篷看¶
一夜吹香滿六橋¶
　　　所性姪家藏東坡看竹圖¶
<pb:KR4h0143_WYG_179-29a>¶
銀燭髙燒照艶妝繁華過眼巳相忘敲門自愛看修竹¶
未必殷勤為海棠¶
　　　漫題¶
鈴索無聲玉漏稀青綾夜直月侵扉五更一覺梅花夢¶
催得江南學士歸¶
屬官分住省郎曹省樹年深過屋髙翰長晝閑來啜茗¶
下簾危坐聴松濤¶
　　　為浪溪題折枝海棠¶
<pb:KR4h0143_WYG_179-29b>¶
㸃綴春風只一枝此花猶是半開時更令老杜如今見¶
便是無情也賦詩¶
　　　墨竹¶
兩枝淡澹與濃濃垂葉應無靃靡容玊立滿身都是雨¶
何人能識葛陂龍¶
　　　髙宗御書¶
君王不受辟寒釵永巷泥金進損齋欲上太清樓下石¶
啼鴉落日滿宫槐¶
<pb:KR4h0143_WYG_179-30a>¶
　　　陳摶睡圖¶
陳橋一夜柘袍黄天下都無鼾睡牀贏得墜驢閑老子¶
為君眠斷白雲鄉¶
　　　雪夜訪戴圖¶
雪夜操舟童僕勞偶然歸去便稱豪若為返棹成佳趣¶
轉憶當時不出髙¶
　　　山閒山水手卷¶
十年京國看圖畫半幅雲煙亦惱儂今日身行屏障裏¶
<pb:KR4h0143_WYG_179-30b>¶
却思移住最髙峰¶
　　　京城雜詠¶
玊堂集日列金覊學士新兼祭酒時五百書生簽講遍¶
八磚花影最來遲¶
麗正門當千歩街九重深處五雲開雞人三唱萬官集¶
應制須迎學士來¶
白玉堂前夜合花髙髙綠樹散朱霞朝來如見唐人畫¶
繫著誰家白鼻騧¶
<pb:KR4h0143_WYG_179-31a>¶
龍笙鳯管舞輕盈歩障遊看花滿城行到瓊林春更好¶
新來進士唱名聲¶
鼇山宴罷月溶溶太液池邉湛露濃不用金蓮送歸院¶
水晶宫出玉芙蓉¶
京城走馬聴晨鐘我亦宵征僕興慵却憶江南春睡美¶
小樓敧枕聴村舂¶
奉詔修書白玉堂朝朝騎馬傍宫牆牐河東畔垂楊栁¶
時有鶯聲似故鄉¶
<pb:KR4h0143_WYG_179-31b>¶
　　　逢江易藝芳千賦芳洲¶
楊栁垂垂拂釣磯平沙雨過綠生衣王孫鬬草歸來晚¶
撲漉鴛鴦帶水飛¶
　　　東山春景¶
春光澹澹日遲遲正是名園撲蝶時却憶小橋流水過¶
東山春色在桃枝¶
　　　蒲萄¶
宛馬西來貢帝鄉驪珠顆顆露凝光只今移植江南地¶
<pb:KR4h0143_WYG_179-32a>¶
蔓引龍鬚百尺長¶
　　　歐陽公牡丹詩¶
盛遊西洛方少年晚樂漁歌號醉翁白首歸來玉堂署¶
君王殿後見鞓紅¶
　　宋本¶
　　　海子¶
渡橋西望似江鄉隔岸樓臺罨畫妝十頃玻璃秋影碧¶
照人騎馬入宫牆¶
<pb:KR4h0143_WYG_179-32b>¶
　　宋褧¶
　　　送牛農師北上¶
玊帶河流緣蔚藍君家橋北我橋南一談忽作容易别¶
便是無情也不堪(武陵城西/有玉帶河)¶
　　　春詞¶
象口香銷冷瑞煙錦衾羅薦戀朝眠一心要續懷春夢¶
不管啼鶯繞檻邉¶
嬌春楊栁暗藏鴉掩映文窗一樹花寒食清明都過了¶
<pb:KR4h0143_WYG_179-33a>¶
悄無車馬門儂家¶
　　　別後寄友¶
蘭舟三日屈原亭醉出南門緩轡行栁暗河街新月上¶
一場離恨不分明¶
　　　舟中夜雨寄周子善¶
雨暗空江夜寂寥打篷聲似打芭蕉故人好在紗窗下¶
髙擁銀燈對小喬¶
　　　晚興¶
<pb:KR4h0143_WYG_179-33b>¶
紫陌歸來月魄新草深涼院掩柴門絺衣欲挂梧桐上¶
慙愧緇塵染樹㾗¶
　　　曉出都城(是年八月東/之樂亭縣)¶
風入秋羅半臂寒紫霞赤氣日光殷西山大是無情思¶
忍送巾車又出闗¶
　　　憶武陵舊事¶
芙蓉如妓繞横塘一段秋容著色妝猶記周郎會心處¶
醒時雙陸醉時狂(周子善别墅水/亭名會心處)¶
<pb:KR4h0143_WYG_179-34a>¶
　　　陽闗圖¶
前春别宴武陵溪候館垂楊煖拂堤忽見畫圖疑是夢¶
故人回首洞庭西¶
　　　七月八日晚晴暫出麗正門¶
團團碧樹壓宫城白鳯門楣淡日明回首瓊華仙島上¶
片雲猶欲妬新晴¶
　　　得周子善書問京師事及賤迹以絶句十首奉¶
　　　荅¶
<pb:KR4h0143_WYG_179-34b>¶
春王朝會大明宫祝栗魚蠻四海同至治元年調玉燭¶
和風甘雨看年豐¶
曉日雲冠綴彩珠龍顔如玉映康衢大官門外停天駟¶
羣辟翺翔侍歩趨¶
黄流玊瓉薦馨香九廟神靈䧏百祥一部雲韶導仙駕¶
歸來朝賀坐明堂¶
至公堂下魚鱗屋麗正門前蝸殻居三百英雄來獻賦¶
是中應有馬相如(至公堂會試之所四方進士來/試南宫者率皆僦居麗正門外)¶
<pb:KR4h0143_WYG_179-35a>¶
瑶肝玉肺渥洼駒元圃崑崙是坦途暫蹶霜蹄未為失¶
三年奮迅碧雲衢(子善昆季連與郷/貢皆不利故勉之)¶
人海茫茫萬仭山健夫爭赴碧巖端躋攀分寸不得上¶
始信文章蜀道難(予亦以舊/嵗失舉)¶
一念遺孤一愴然心旌無日不縣縣潞陽二月河冰解¶
定買呉儂燕尾舩(𢎞夫兄歿于武陵姪廣/在彼時予欲往視之)¶
謝家擇壻得逸少温嶠先酬玉鏡臺羅帳合歡猶有待¶
可憐孤鳯意徘徊(時予得婚/家初納采)¶
<pb:KR4h0143_WYG_179-35b>¶
邇來吟思濁如泥今日酬君喜賦詩不識心忪并膽怯¶
犀珠銀液竟何施(予向苦心疾/至京遂不作)¶
汨沒京塵度嵗華胷中千緒亂如麻南風準擬揮談麈¶
賸費君家木杵茶¶
　　　題雪竹白頭翁横披¶
琅玕裊裊碧雲空雪綴斜梢倚北風丹鳯不來年嵗晩¶
一枝聊借白頭翁¶
蒼衣雪頸凍難飛寂莫寒梢獨自棲别有春明好風景¶
<pb:KR4h0143_WYG_179-36a>¶
綠楊如畫亂鶯啼¶
　　　小姑賢祠(虎丘南地名小姑賢舊時民家有姑/惡新婦欲織羅而去之者其小姑悉)¶
　　　(自擥為已過冀以悟母/母悔而止鄉人祠之)¶
離鸞别鵠兩沈冥腸斷廬江焦仲卿不見虎丘南畔月¶
至今常為小姑明¶
　　　張仲容七夕來徴詩就次韻以荅(來詩云雲壓/髙城雨散絲)¶
　　　(萬家秋氣入羅帷巧棚七夕/喧鄰里小宋名朝定有詩)¶
鈿合紅蛛綴網絲玉兒𤓰果設香帷從來天上張公子¶
<pb:KR4h0143_WYG_179-36b>¶
解識梧桐一葉詩¶
　　　夜下新安驛寄家¶
河流如箭棹如飛星漢垂光月漸西回首曲廊微歩處¶
文明門外夜烏啼¶
　　　晩泊維揚驛¶
驛牆紅樹晩蕭蕭解勸征人駐畫橈擬辦青樓狂載酒¶
月明何處玉人簫¶
朱軒翠館鬱岧嶤幾處笙歌幾處橋怪得隔江人望見¶
<pb:KR4h0143_WYG_179-37a>¶
夜深燈火似元宵¶
　　　寄張仲容¶
城南城北渺風煙一度論文月再圓腸斷而今更愁絶¶
蓬萊雲隔楚江天(仲容時以禮曹掾接漕舟在海上先/予一日出都素與予契誼甚厚雖同)¶
(居京師然各以塵事稀復接見常謂小别離欲賦/一詩此篇首二句小别離詩起句也今足成之)¶
有情誰解不相思羅幌風乾葉落時莫問離愁有多少¶
君歸猶趂菊花期¶
　　　鄱陽蕭性淵能鼓琴琴號霜鐘是其曽大父宋¶
<pb:KR4h0143_WYG_179-37b>¶
　　　南渡時所畜者其家上世善琴云¶
池臺腸斷雍門周艮岳繁華逐水流往事寥寥君不見¶
金仙垂泣渭城秋¶
不似琵琶不似筝鯨音厯厯似秋清龜年流落江潭外¶
誰識秦聲與楚聲¶
　　　送同年王在中編修代祀西行¶
宫雲擁節下青𠖇巨岳通川草木榮傳語祠官休祕祝¶
漢皇深意在蒼生¶
<pb:KR4h0143_WYG_179-38a>¶
聫鑣蓆㡌杏園春五見宫花照路塵今日分攜重惆悵¶
順承門外草如茵¶
蜀山秦樹碧相連鳥道花開三月天馬上從來詩句好¶
定應多費雪濤箋¶
　　　送李文清之官八番宣慰司幕府¶
武昌門外栁如絲曽見呉儂笑詠時張緒如今漸憔悴¶
定應不似昔年枝¶
　　　和省郎杜徳常清明三絶兼簡王君實藝林¶
<pb:KR4h0143_WYG_179-38b>¶
閑門景物苦無涯栁拂青絲杏襯霞醖藉仙郎誰得似¶
官曹常對紫薇花¶
春閨無事不聞雞睡起朝陽樹影西盡道陌頭寒食好¶
賣花聲裏有鶯啼¶
赤䦨橋瞰花溪過白板扉臨栁岸開最好苑牆東畔路¶
可人何事不頻來¶
　　　送新安王元成赴遼陽敎官¶
三月邉城未見花榆闗盡處草連沙舉頭只見長安日¶
<pb:KR4h0143_WYG_179-39a>¶
忘却江東是故家¶
　　　冬日雜詩¶
暗塵駑馬夕陽酣凍路凌兢思不堪從侣徒行知㨗徑¶
踏冰時過象坊南(時予右臂/疾未愈)¶
金水橋西沙路底東來翠幰與橋齊不知夫壻何官職¶
後擁前驅過曲堤¶
　　　姑蘇即事¶
南北東西畫舫通賣魚輸稻不愁風鄰人使北歸來說¶
<pb:KR4h0143_WYG_179-39b>¶
車馬京塵十丈紅¶
娃兒十五瘦腰肢眼角紅籹淺淡施聞道阿娘将典却¶
掲簾催喚買燕支¶
　　　長安驛道中觀芙容寄嘲伯循¶
玉溪橋畔淡朝霞照景紅妝泫露華說與分司才御史¶
水邉花勝驛中花¶
　　　雨中馬上口號¶
十二官街底許寛尋常塵土晝漫漫晩來一雨春多少¶
<pb:KR4h0143_WYG_179-40a>¶
惟有垂楊最好看¶
　　　無題¶
秋千架底過清明貴壻除官促逺行收拾春衣單騎去¶
落花風裏暮砧鳴¶
　　　檀州之平谷道中口號(賑饑/東道)¶
村垣兒女可憐生滿髻花枝弄晚晴放下秋千争見笑¶
雨中騎馬過清明¶
　　　三月晦日偶成¶
<pb:KR4h0143_WYG_179-40b>¶
十里平原晩色低粉飄紅墜綠淒迷客中無限傷春句¶
却為乗騘不敢題¶
　　　山行值雨¶
山雨隨雲往返飛行時沾溼避時稀須臾馳過前岡去¶
滿馬斜陽就晒衣¶
　　　宿牛首市陸叟所居¶
塵染綀衣雨汗流停驂借得半窗秋自憐不及居停主¶
坐看青山到白頭¶
<pb:KR4h0143_WYG_179-41a>¶
　　　墨梅(為李華/逺作)¶
風香月影雪肌膚朔客晴窗看畫圖江北江南數千里¶
夢魂何處覓西湖¶
　　　詐馬宴(上京/作)¶
寳馬珠衣樂事深只宜晴景不宜陰西僧解禁連朝雨¶
清曉傳宣趣賜金¶
　　王士熈¶
　　　上京次李學士韻¶
<pb:KR4h0143_WYG_179-41b>¶
山擁石城月上遲大安閣前清暑時玉盌争呼傳法酒¶
碧牋時進敎坊詩¶
金燭承恩出院遲玉堂學士草麻時明朝上國新端午¶
彩筆應供帖子詩¶
晝漏渾争一刻遲玉京六月似秋時篋中日月藏紈扇¶
說與班孃莫寫詩¶
芍藥䦨前春信遲燕京端午石榴時雙雙紫燕自尋壘¶
小小白翎能念詩¶
<pb:KR4h0143_WYG_179-42a>¶
　　　題扇¶
西山雲浄換新秋碧樹堂深野水流此夜畫䦨都乞巧¶
月明何處望牽牛¶
横波清淺露平洲沙暖鴛鴦得意㳺一夜西風吹雨過¶
有人獨上木蘭舟¶
銀河秋早露華新碧樹雲收月半輪庭外西風聞雁過¶
畫樓應有斷腸人¶
　　　太乙宫留題¶
<pb:KR4h0143_WYG_179-42b>¶
石徑松花静掩扉芙容秋早蝶雙飛主人何處採芝去¶
待到日斜猶未歸¶
　　　次薛元卿韻¶
石壇秋晝下雲旗鐵鎖峰前暫别離一夜珠宫新露冷¶
歩虛直到月斜時¶
　　　髙房山畫¶
呉山重疊粉團髙有客晨興洒墨毫百兩真珠難買得¶
越峰壓倒湧金濤¶
<pb:KR4h0143_WYG_179-43a>¶
　　　　奉題袁伯長開平百首詩後¶
　玉海雲生貝闕髙騎鯨人去采芝遨灤江一夕秋風到¶
　瑟瑟珊瑚涌翠濤¶
　¶
　¶
　¶
　¶
　¶
<pb:KR4h0143_WYG_179-43b>¶
　¶
　¶
　¶
　¶
　¶
　¶
　¶
御選元詩卷七十一¶
