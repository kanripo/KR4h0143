# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:45.823305
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷六
<pb:KR4h0143_WYG_203-1a>¶
　欽定四庫全書¶
御選明詩巻六¶
　　樂府歌行三¶
　　　王彞¶
　　　　神絃曲¶
　紅蓮小朶金塘秋水上弓鞵新月鈎碧日無光靈鵲死¶
　文星墜地銀雲起陰股森寒聞唾壺神衣繂縩機聲裏¶
　曲曲湖波豔神眼十八虛鬟神自綰寶奩掩月裊蛛絲¶
<pb:KR4h0143_WYG_203-1b>¶
　天促神歸神不歸¶
　　　　　右織女廟¶
　鼕鼕天鼓秋湖裏雪山曜日靑山紫金鎖蛇鱗百尺身¶
　領得江中萬魚起女巫亂乳飲龍孫兩蕊芙蓉瀉秋水¶
　神絃棖棖風雨黄明珠一夜照龍堂三江水渾龍濯足¶
　明朝化作林中緑¶
　　　　　右滬瀆龍王廟¶
　　　梁寅¶
<pb:KR4h0143_WYG_203-2a>¶
　　　玉階怨¶
團扇且棄置夕氣凉轉添流螢㸃魚鑰隕葉近蝦簾羅¶
衣舊恩賜不令珠淚沾¶
　　　怨歌行¶
寳釵頭上千黄金可憐墮井無復尋情知秋嶺朝朝淡¶
愁似春江日日深¶
　　陶宗儀¶
　　　折楊栁送夏西疇謫居大梁¶
<pb:KR4h0143_WYG_203-2b>¶
折楊栁贈君别楊栁未折心已折丈夫落地志四方到¶
此誰能不鳴咽江南九月天雨霜鴈聲墮地秋風長出¶
門行行幾千里寒煙落日増離傷令嚴獨許攜家室藤¶
笈編花載書帙可憐身上千金裘阿㜷手縫鍼線密吾¶
聞中原百戰餘民物鮮少城邑虛君去結廬得幽勝便¶
可小擬西疇居荆榛塞路猛虎伏髑髏如山冤鬼哭願¶
言緩轡無疾驅疾驅恐妨傷馬足折楊栁歌苦詞呼酒¶
酌君君莫辭黄河之水東南馳人生㑹合還有時¶
<pb:KR4h0143_WYG_203-3a>¶
　　　鐃歌鼓吹曲二章(并序/)¶
　　丙午夏秋之交彌月不雨民以菑告錢塘張野賔¶
　　者得法於靜樂君禱輒有應時留松江郡父老請¶
　　建壇城北門翼日乃雨大夫士作為文章歌詠以¶
　　美之因製漢鐃歌鼔吹曲二首云¶
　　　　屢豐年上帝閔農也帝德好生易菑為祥焉¶
屢豐年羣生熙瘨我旱寧怨咨星火烈螟螽滋苗而不¶
秀歲且薦饑精誠格天聽允惟念之命幽靈擊妖魑龍¶
<pb:KR4h0143_WYG_203-3b>¶
膺捷疾先後馳金精流光淫虹糜四溟靉靆甘雨時積¶
水彌九野稔而可期不殄禋祀上帝是祈¶
　　　　旱既甚張君闡化也君積功累行有禱而天¶
　　　　應之¶
旱既甚金石流苗患槁民煩憂疇能祈天致天雨曰惟¶
張君驗之屢雩壇長跪恭進詞黒札𤣥文啓雷祖閉陽¶
縱陰理則然叱電鞭霆一何武暘烏鬱光祝融奔淵龍¶
起蟄商羊舞甘澤及我私田里長驩娛擊壤歌至正厥¶
<pb:KR4h0143_WYG_203-4a>¶
功匪君誰¶
　　　暮春謡奉和正齋承㫖韻¶
風颾颾雨蕭蕭東皇促駕車載膏墮紅殘萼芳草深嫣¶
香壓地膩不消繡屏寒逗熏沈腦愁重燕支倦梳掃玉¶
關萬里人未歸風雨一畨春又老¶
　　劉仔肩¶
　　　春曉曲¶
紫絲複帳流蘇結雲母屏風疊香雪門前嬌栁乳鴉啼¶
<pb:KR4h0143_WYG_203-4b>¶
暖漏丁丁曉將徹花枝入簾紅尚小蘭露著衣香不歇¶
江南行客歸未歸芳草春風滿城闕¶
　　黄樞¶
　　　婺州竹枝詞¶
桃花雨晴春水生東風去船如箭行鯉魚活煮蘭溪酒¶
蓬底醉眠江月明¶
　　陳週¶
　　　倚竹歌¶
<pb:KR4h0143_WYG_203-5a>¶
修竹兮靑靑中虛兮外直素節兮貞姿寒暑兮一色泠¶
泠兮朝夕予舍之兮焉適¶
　　梁蘭¶
　　　逺將歸¶
逺將歸歸來苦不早黄河西沒不復歸鐵衣夜夜眠秋¶
草逺將歸歸來在何時明年二月桃花飛郎時歸來妾¶
下機便裁白紵縫春衣¶
　　陳緝¶
<pb:KR4h0143_WYG_203-5b>¶
　　　竹枝¶
贈君曽出雙南金别君曽彈紫綺琴斷金還比阿儂意¶
斷絃持比阿郎心¶
　　黎充輝¶
　　　山雲辭將歸作¶
淸江兮淙淙上有山兮穹窿白雲兮谷口一碧兮千峰¶
晻靄兮絶壁挂偃蹇兮長松朝迎兮秋陽暮巻兮秋風¶
山之人兮雲從被薜荔兮搴芙蓉來乗雲兮朝九重跨¶
<pb:KR4h0143_WYG_203-6a>¶
一鶴兮江東㸃汀花兮白蘋雨霜葉兮丹楓忽雲歸兮¶
人逺山蒼蒼兮倚晴空¶
　　茹湜¶
　　　楊白花¶
楊白花身輕不由己一夕長風生飄飄渡江水江南處¶
處好繁華悠揚落地知誰家知誰家不復歸永巷春深¶
人跡稀悲歌連臂空腸斷回首長秋鴉亂飛¶
　　謝常¶
<pb:KR4h0143_WYG_203-6b>¶
　　　蕭杖曲¶
　　蕭杖者黄大癡之珍玩也杖乃湘竹一枝皇英淚¶
　　血斑儼在修不逾五尺竅兩節間而吹之聲淸剛¶
　　而竒淵魚臯禽驚騰應和非止嫋嫋餘音而已提¶
　　之出遊以古錦囊蒙其首人謂筇枝在握不知為¶
　　簫管也遇佳山水處或當風淸月白之夜啓囊出¶
　　弄聞者有飄飄然仙舉之意大癡晚遊華岳山不¶
　　知所終傳於松陵谷祥徐氏余嘗艤舟垂虹徐為¶
<pb:KR4h0143_WYG_203-7a>¶
　　按舊習洞仙歌水龍吟詞數闋因製曲贈之¶
桂楫蘭舟誰弔古徃尋美竹瀟湘浦淋漓恨血染秋煙¶
千載娥皇淚痕苦當時得之無所施愛同海底珊瑚枝¶
金刀横截瘦蛟頸剜作玲瓏簫管吹驪珠上連星㸃七¶
竅竅淸圎俱應律有時提挈坐花前葛陂老龍眠在膝¶
世人不知何如名但見鹿斑碎㸃琅玕靑掀髥一笑發¶
孤弄杖頭忽作嗚嗚聲一聲崑岡山石裂兩聲梅花盡¶
飛雪三聲羣仙飛珮聽四聲吹墮瑶臺月五聲銀潢驚¶
<pb:KR4h0143_WYG_203-7b>¶
倒流霜凋蘆葉風鳴秋六聲鳳叫海日出吳姬斂黛凝¶
春愁七聲八聲毛髮聳露寒乳穴浮銀汞九聲連十怒¶
濤翻鯨魚鼓鬛三山動停吹起坐向客言此是黄癡之¶
所傳斯人已騎鵬翼去老眼摩挲今幾年我云道人休¶
歎息猶勝蓬萊鐵仙笛古物存亡奚足悲雲斷蒼梧暮¶
山碧¶
　　　竹枝詞¶
闔閭城邊楊栁黄吳姬如花明月璫送郎不勸銀瓶酒¶
<pb:KR4h0143_WYG_203-8a>¶
持贈雲鬟金鳳皇¶
　　胡温¶
　　　古歌¶
閩山喜鵲少越山喜鵲多如何不歸去其奈羅網何¶
　　方孝孺¶
　　　蕨箕行¶
並海飢民千百數攜鉏上山劚山土蕨根已盡劚不休¶
力絶筋疲未言苦屋頭五日無炊煙十步九却行不前¶
<pb:KR4h0143_WYG_203-8b>¶
全家性命係朝暮弱子假息阿母眠昨日劚蕨僅盈斗¶
今日蕨根不滿手但憑劚蕨保餘生再拜靑山感恩厚¶
靑山靑山爾勿猜明朝未死攜鉏來¶
　　練子寧¶
　　　玉山謡贈時憲¶
我所思兮玉山之岧嶤粲芙蓉兮凌丹霄謫仙一去已¶
千載至令誰續廬山謡熊侯家住劒江側慣埽秋山之¶
黛色聞余此興為寫之彷彿梅仙舊時宅梅仙兮何在¶
<pb:KR4h0143_WYG_203-9a>¶
邈淸風兮滄海蹇夷猶兮孤舟弔遺跡於千載舟中所¶
載非凡流羌故人兮李與周按玉笙兮明月下黄鵠兮¶
淸秋洞天兮石扇蒼崖兮路轉横余劒兮視八荒訪蓬¶
萊兮幾淸淺張侯兮昂藏驂白鶴兮靑霓裳窺玉梁之¶
寳笈醉石髓之瓊漿千巖萬轉路莫測酒酣一醉三山¶
窄待得君王賜鑑湖錦袍重訪山中客¶
　　周是脩¶
　　　商婦怨¶
<pb:KR4h0143_WYG_203-9b>¶
作木莫作桑樹枝作女莫作商人妻桑枝歲歲苦攀折¶
商婦年年感離别桑枝折盡猶解抽人老豈有重靑頭¶
强龍猛虎皆可執其奈夫壻心難留朔風吹江浪如屋¶
柂樓嘈嘈行色促望殺蒼天哀憤深目斷雲山淚成掬¶
何能化作檣頭燕到處飛飛得相見何能化作帆上風¶
千里萬里長相從爺娘嫁我初何意但道商人毎多利¶
門前宴集盡輿馬篚筐聘來足珠翠豈知今日遇分張¶
輿馬珠翠看無光月懸别恨秋宵永花撓離思春晝長¶
<pb:KR4h0143_WYG_203-10a>¶
妾心豈學道傍栁朝朝暮暮千人手妾心豈學空中雲¶
變易隨時情何有妾心可似南山石雨打霜侵只如昔¶
更看歲晚不歸來化作南山一拳石¶
　　　桑婦謡¶
採桑婦朝朝暮暮南園路出入寧論晴與雨蠶盛愁桑¶
稀蠶衰恐姑怒大眠起來忙更忙寢食不遑兒不顧年¶
年養蠶多繭絲身上到頭無一縷小半輸官大半賣繰¶
織未成先有主可憐寸寸手中過竟作何人襖衫去采¶
<pb:KR4h0143_WYG_203-10b>¶
盡桑葉空留樹樹下靑靑長麻苧山雞角角終日啼桑¶
椹漸紅春雨住妾尚無襦夫少袴¶
　　　牧童謡¶
逺牧牛朝出東溪溪上頭溪頭草短牛不住直過水南¶
芳草洲脱衣渡水隨牛去黄蘆颯颯風和雨老鴉亂啼¶
野羊走絶谷無人驚四顧寒藤枯木暮山蒼同伴相呼¶
歸又忙石稜割脚茅割耳身上無有乾衣裳却思昨日¶
西邊好曠坂平原盡豐草短蓑一臥午風輕長笛三吹¶
<pb:KR4h0143_WYG_203-11a>¶
夕陽早¶
　　解縉¶
　　　怨歌行¶
絃奏鈞天素娥之寳瑟酒斟流霞碧海之璚杯宿君七¶
寳流蘇之錦帳坐我九成白玉之仙臺臺髙帳煖春寒¶
薄金縷輕身掌中托結成比翼天上期不羨連枝世間¶
樂歲歲年年樂未涯鴉黄粉白澹相宜巻衣羞比秦王¶
女抱衾誰賦宵征詩參差雙鳳裁筠管不謂年華有凋¶
<pb:KR4h0143_WYG_203-11b>¶
換楚園未泣章華魚漢宫忍聽長門雁長門蕭條秋影¶
稀粉屏珠級流螢飛苔生舞席塵蒙鏡空傍閒階尋履¶
綦宛宛淸揚日將暮惆悵君恩棄中路妾心如月君不¶
知斜倚雲和雙淚垂¶
　　　踏靑行¶
春風緑遍天涯路滿院殘紅不知處西家有酒不肯賒¶
愁坐茅簷日將暮出門時作踏靑行晴川雲暖花冥冥¶
時人塤管吹落日難為一段江南情¶
<pb:KR4h0143_WYG_203-12a>¶
　　楊士竒¶
　　　江南行¶
家住横塘口船開去漸遥歸時不愁暮出浦正乗潮¶
偶來長浦裏相伴采蓮歸並船打兩槳濺水濕羅衣¶
　　　楊白花¶
楊白花逐風起含霜弄雪太輕盈蕩日揺春無定止樓¶
中美人雙翠顰坐見紛紛渡江水天長水闊花渺茫一¶
曲悲歌思千里¶
<pb:KR4h0143_WYG_203-12b>¶
　　　巫山髙¶
巫山髙髙十二峰連崖疊巘如游龍當時陽臺下神女¶
翠斂紅銷空處所朝朝峽裏望氛氳可憐猶似作行雲¶
相思已下沾裳淚况復猿聲不可聞¶
　　　古意荅伯陽¶
河洲雙鴛鴦流蕩還相逐皎皎白楊花風吹不相續¶
　　胡儼¶
　　　烏棲曲二首¶
<pb:KR4h0143_WYG_203-13a>¶
階前候蟲鳴唧唧機上美人不成織含情下階望天河¶
鵲橋横練正無波¶
夜半烏啼月將落金釭靑熒照羅幕抱琴試鼓白頭吟¶
淒淒切切難為心¶
　　　採蓮曲二首¶
荷葉髙低籠水碧葉下花紅露霑濕採蓮渡頭風正急¶
風正急櫂船歸雲片片雨霏霏¶
湖中花豔張紅雲湖上女兒新茜裠淸歌妙曲隔花聞¶
<pb:KR4h0143_WYG_203-13b>¶
隔花聞聲宛轉跡雖親心獨逺¶
採得荷花香滿衣與郎相見思依依晚凉湖上並船歸¶
並船歸桂為楫激淸波蕩明月¶
　　　四時詞¶
春風吹簾斜簾開飛栁花美人髙堂上見此惜年華年¶
華容易隨春草一雙蛾眉鏡中老¶
碧水汎迴塘新荷豔曉妝看花臨綺檻愛此雙鴛鴦鴛¶
鴦宛轉迴塘路相對朝朝還暮暮¶
<pb:KR4h0143_WYG_203-14a>¶
秋露白如玉梧桐墜寒緑文犀鎮錦帷紅淚消銀燭銀¶
燭輕揺翡翠煙孤影熒熒夜不眠¶
葉落深閨靜露零孤鶴警玉井凍無聲夢迴寒夜永夜¶
永銅龍漏幽咽小窓斜轉梅花月¶
　　　逺將歸¶
去年與郎别楊花飛白雪今年候郎歸楊栁緑依依聞¶
郎買船下湘渚日日門前望行旅行人過盡乳鴉啼徘¶
徊日暮空延佇攬衣回洞房對鏡下新妝那知淸漏短¶
<pb:KR4h0143_WYG_203-14b>¶
但愛明月光月光照席凉於水帳裏燈花撒紅蕊好事¶
從來不浪傳明日升堂報姑喜¶
　　　楊栁枝詞四首¶
罨畫樓前雨歇時千絲萬縷緑垂垂無端却被風吹起¶
撩亂春心不自持¶
罩水和煙萬葉重倚風飛絮曉茸茸莫敎吹落長河去¶
化作浮萍無定蹤¶
門外春風楊栁枝去年折栁送郎時車輪一去無消息¶
<pb:KR4h0143_WYG_203-15a>¶
只有長條依舊垂¶
畫簾風動影絲絲曳緑揺金晝景遲睡起倚䦨看蛺蝶¶
鶯聲只在最髙枝¶
　　　四時詞¶
海棠睡足東風曉金爐香燼餘煙裊遊子傷心未得歸¶
迢迢緑遍天涯草錦屏圍暖樹交花淸露流珠溼絳霞¶
窗前有夢隨蝴蝶門外無人啼乳鴉¶
緑陰門下垂靑子庭院深沉雙燕語金縷鶯穿楊栁風¶
<pb:KR4h0143_WYG_203-15b>¶
白頭人卧芭蕉雨林中新笋已交加猶自階前有落花¶
長卿多病心如雪閒却平生書五車¶
銀河星淡流雲濕蒼苔露滴莎雞泣久客蕭條未授衣¶
誰家搗練聲聲急嘹嚦驚聞過雁低更堪烏鵲又爭栖¶
援琴欲鼓淸商調月冷風淒意轉迷¶
開遍梅花雪初落深寒尚覺貂裘薄紙帳偏宜白髮酣¶
茶甌却被靑娥謔閒來索笑對湯婆枕席相從年頗多¶
莫怪老夫今冷落故衾猶是賜兜羅¶
<pb:KR4h0143_WYG_203-16a>¶
　　王璲¶
　　　瑶琴怨¶
多情莫學澤中蘭有恨莫為江上蓮蘭心守死心不改¶
蓮根折斷絲猶牽君不見天荒地老皆如此千古湘娥¶
怨湘水至今血淚灑叢篁㸃㸃香含露痕紫涔陽西望¶
煙淒淒鷓鴣飛入煙中啼蒼梧波杳彩雲滅萬里孤光¶
秋月迷西風北渚蘋花白歸夢未知身是客夜彈瑶琴¶
渡江來九疑翠黛濃如滴¶
<pb:KR4h0143_WYG_203-16b>¶
　　　和髙季廸將進酒¶
君不見雲中月淸光乍圓還又缺君不見枝上花容華¶
不久落塵沙一生一死人皆有緑髮朱顔豈能久樽前¶
但使酒如澠肘後何須印懸斗咸陽黄犬悔已遲至今¶
千載令人嗤試看古來功業士何如陌上冶遊兒百年¶
飄忽寄宇内日日歡娛能幾歲勸君莫惜囊中金便趂¶
生前常買醉臨卭壚頭緑蟻香栁花捲雪春茫茫吳姬¶
越女嬌相向痛飲須盡三千觴興來狂笑縱所適慎勿¶
<pb:KR4h0143_WYG_203-17a>¶
畏他權貴客東風吹落頭上巾此日獨醒端可惜一朝¶
綺羅生網塵妝樓空鎖靑娥人酒星不照九泉下孤鳥¶
自哢山花春解我金貂脱君素裘白日既沒秉燭遨遊¶
君為我舞我為君歌歌舞相合其樂如何¶
　　王偁¶
　　　車遥遥¶
車輪何遥遥西上長安道不見車上人空悲道傍草君¶
行日已逺恩愛難自保憂來當何如一夕夢顛倒豈無¶
<pb:KR4h0143_WYG_203-17b>¶
中山酒一浣我懷抱但恐三春華顔色不再好車聲何¶
轔轔風吹馬蹄塵願隨馬蹄塵飛逐君車輪¶
　　　長歌行¶
有淚莫泣鮫人珠有足莫獻荆山玉赤心徒使按劒猜¶
至寳翻令笑魚目千金蹈海稱達人五噫出關西去秦¶
負芻不復遇知己空歌白石南山春楚卿棄相復何有¶
於陵甘作灌園叟雜縣偶集魯東門惆悵胡能事杯酒¶
長風蕭騷百草殘長鋏悲歌涕汍瀾金臺駿骨久已化¶
<pb:KR4h0143_WYG_203-18a>¶
瑶水風波不可攀畏途羊腸能折軸緘書為謝雲間鵠¶
海上三花久負期醉歸漫託平原宿¶
　　　行路難¶
倚劒且勿歎聽我行路難世塗反覆多波瀾焦原九折¶
未為艱君不見漢謡斗粟歌未闌長門一夕秋草殘骨¶
肉之恩尚如此何况他人方寸間又不見絳侯身榮應¶
繫獄賈生終對長沙鵩功成更覺小吏尊才髙寧避明¶
時逐所以赤松子逺赴中林期誰能吳江上見笑鴟夷¶
<pb:KR4h0143_WYG_203-18b>¶
皮驪龍有珠在滄海勸君逆鱗勿嬰之子推介山下屈¶
原湘水湄當時枘鑿自不量至今憔悴令人悲行路難¶
難為言滄浪一櫂且歸去長安大道横靑天¶
　　　短歌行¶
東風吹花墮錦筵緑楊半軃靑樓煙主人自為鴝鵒舞¶
小妓更奏鴛鴦絃當杯入手君不醉落日已在西山巔¶
短歌一拍心茫然請看明鏡髙臺上何須白髮悲芳年¶
　　　君馬黄¶
<pb:KR4h0143_WYG_203-19a>¶
君馬黄我馬白二馬同嘶出南陌南陌東阡夾渭橋馬¶
行平地似靑霄羈金絡月人皆羨振玉鳴珂意自驕朝¶
出相隨暮相逐可憐人馬皆如玉如何與君生别離君¶
馬東行我馬西欲知後夜長鳴處羞對鴑駘一萬蹄¶
　　王恭¶
　　　妾薄命¶
玉釵墮地無全股雙鳳蟠龍兩分去雖藏匣底終棄捐¶
欲賣傍人不值錢轆轤宛轉黄金井手挽銅缾繫纖綆¶
<pb:KR4h0143_WYG_203-19b>¶
誰知綆斷缾墮泉千尺深沉不窺影銅缾墮泉釵墮地¶
君心何得生離異¶
　　　去婦詞¶
刺促何刺促東家迎鸞西家哭哭聲休使東家聞東家¶
新婦嫁郎君滿堂笑語看珠翠夾道風傳蘭麝薰浮雲¶
上天花落樹君心一失無回悟明知遣妾何所歸飲泪¶
行尋出門路靑銅鏡面無光采苦心尚在容華改東家¶
新婦傾城姿似妾從前初嫁時¶
<pb:KR4h0143_WYG_203-20a>¶
　　王紱¶
　　　吳姬留客行¶
吳姬年少纔十六能抱琵琶唱新曲愁連山黛鎖靑蛾¶
汗透霞綃濕香玉問郎今去宿誰家郎須聽妾彈琵琶¶
吳城有酒不肯住巴姬未必顔如花遲留那得情相與¶
芳心一一絃中語空江霜落叫征鴻孤櫂風髙響秋雨¶
須㬰彷彿臨三湘切切哀猿堪斷腸巫陽雲暗楚臺晚¶
故山不見關山長彈到胡笳少三拍郎心欲去何怱迫¶
<pb:KR4h0143_WYG_203-20b>¶
挽郎不住郎過船滿江月色秋潮白¶
　　　折楊栁詞¶
每為多情記别離道傍披拂亂如絲東風也學時人態¶
偏向柔條恣意吹¶
　　鄒緝¶
　　　行路難¶
請君勿言苦我歌行路難世事有反覆人心若波瀾布¶
衣扼奪卿相位禍讐起自杯酒間君不見昔時山東一¶
<pb:KR4h0143_WYG_203-21a>¶
匹夫讀書往往輕凡愚談笑强於唐舉相揺鞭西入咸¶
陽都一言啖秦王再言扼范雎黄金束帯髙堂居風雲¶
變態生須㬰君不見魏其都位漢公卿灌夫意氣排漢¶
廷武安本在門下列拜伏跪起呼父兄一朝寵據要津¶
地舊時意態寧復生竇嬰既失勢潁水亦不淸狂呼罵¶
坐何足驚咸陽市上殊無情行路難行路難人生自古¶
有如此何須局促増歎聲¶
　　陳繼¶
<pb:KR4h0143_WYG_203-21b>¶
　　　烏夜啼¶
宫井烏啼宫樹碧月色生寒露華白啞啞不斷深夜閒¶
明朝車馬天際還緑窗美人歡不寐未曉凝妝貼珠翠¶
　　　漁父詞¶
江栁陰江水深釣船不到江之心江心風髙浪相激縱¶
使魚多不易得釣絲只在江邊垂得魚無魚心自怡有¶
時投竿把書讀殘陽漸紅江轉緑有時沽酒醉風前沙¶
鷗忘機相對眠人生冨貴那足羨好似春鴻與秋燕江¶
<pb:KR4h0143_WYG_203-22a>¶
栁陰江水深釣船不到江之心¶
　　袁珙¶
　　　長相思¶
有美人兮天一方丹霞為織雲錦裳盤龍舞鳳交鴛鴦¶
昔年飲我瓊瑶漿贈我白玉雙明璫欲往從之楚山長¶
安得羽翼同翺翔望望不見令我傷仰天悲歌涕浪浪¶
明月在户光滿堂牽牛織女遥相當長相思愁未央¶
　　郭武¶
<pb:KR4h0143_WYG_203-22b>¶
　　　乞巧詞¶
明河拖天玉繩逺新月掐雲銀甲淺丁東細漏滴金荷¶
百子樓前桂花滿三三五五試新妝鶴扇如霜羅帯長¶
雲母屏前齊下拜絞綃帳厎共焚香焚香爭乞天孫巧¶
穿斷蛛絲繡針小夢裏傳來是有無入門巧已知多少¶
織女牽牛别有情螢飛鵲度兩難憑芙蓉舞困西風薄¶
楊栁垂低北斗横¶
　　　烏夜啼¶
<pb:KR4h0143_WYG_203-23a>¶
金井梧桐霜葉飛寒烏啞啞中夜啼蘭閨少婦停燈宿¶
夢見征人塞上歸相思未訴烏驚起千結柔腸碧窓裏¶
鵾絃羞澀掩瑶琴線斷紅珠泪如洗啼啞啞聲不住牽¶
轆轤逐烏去¶
　　　閨中曲¶
寒衣剪就金刀冷雲母屏空對孤影心知井底墜銀缾¶
猶把轆轤牽斷綆¶
　　王直¶
<pb:KR4h0143_WYG_203-23b>¶
　　　豔歌行¶
翩翩春歸鴈秋至復來翔如何逺遊子兄弟各異方山¶
川何迢迢參辰夜相望寒風日以厲零露結為霜空林¶
静無人但見明月光徘徊不能寐徙倚臨中堂睠彼南¶
飛翼故鄉安可忘¶
　　周忱¶
　　　棄婦辭¶
回車已駕衡門下欲去復留情不捨舉家欲語畏郎嗔¶
<pb:KR4h0143_WYG_203-24a>¶
獨自登車無送者吞悲惟恐路人知黙黙還思初嫁時¶
父母殷勤受明禮良媒宛轉來通辭入門即聽舅姑語¶
婦道營生在勤苦淡妝不用畫蛾眉朝採蠶桑暮機杼¶
亦知樸陋人所厭習成天性終難變丈夫有才常好新¶
賤妾薄命何嗟怨繰絲在車猶未除亭午當炊誰下廚¶
但得新人亦似此庶免髙堂煩老姑到家無面見鄰姬¶
獨掩寒閨雙淚垂小時只恨靑春促今日方愁年老遲¶
　　李禎¶
<pb:KR4h0143_WYG_203-24b>¶
　　　楊栁枝二首¶
參差幾樹瞰長河樹樹垂金拂緑波不是秋來易零落¶
自縁人世别離多¶
細葉如睂緑未匀修眉渾似帶愁顰輸他桃杏東風裏¶
不管南遊北去人¶
　　薛瑄¶
　　　竹枝歌¶
錦官城東多水樓蜀姬酒濃消客愁醉來忘却家山道¶
<pb:KR4h0143_WYG_203-25a>¶
勸君莫作錦城遊¶
　　于謙¶
　　　古意¶
妾顔如花命如葉嫁得良人傷逺别别來獨自守空閨¶
夜夜焚香拜明月月缺重圎㑹有期人生何得久别離¶
願將身託蟾蜍影照見良人不寐時¶
　　　採蓮曲¶
朝採蓮暮採蓮蓮花豓冶蓮葉鮮花好容顔不常好葉¶
<pb:KR4h0143_WYG_203-25b>¶
似羅裙怨秋早秋風浩蕩吹碧波緑怨紅愁將奈何年¶
年采蓮逞顔色采得蓮花竟何益蓮花雖好却無情夫¶
壻有情常作客萬里關河歸未得争如池上錦鴛鴦雙¶
去雙來到頭白采蓮復采蓮采蓮還可憐願比蓮花與¶
蓮葉不論生死根相連¶
　　　落花吟¶
昨日花開樹頭紅今日花落樹頭空花開花落尋常事¶
未必皆因一夜風人生行樂須少年老去看花亦可憐¶
<pb:KR4h0143_WYG_203-26a>¶
典衣沽酒花前飲醉埽落花鋪地眠風吹花落依芳草¶
翠㸃臙脂顔色好韶光有限蝶空忙歲月無情人自老¶
眼看春盡為花愁可惜朱顔變白頭莫遣花飛江上去¶
殘紅易逐水東流¶
　　　擬吳儂曲¶
憶郎直憶到如今誰料恩深怨亦深刻木為雞啼不得¶
元來有口却無心¶
　　　遊春曲¶
<pb:KR4h0143_WYG_203-26b>¶
垂楊拂地如靑絲輕盈不奈東風吹馬上誰家游俠兒¶
雕鞍玉勒黄金羈張弓放彈如星馳正中流鶯落樹枝¶
衆中大笑稱絶竒揚鞭走馬當路岐忽聞鞦韆笑語嬉¶
隔牆竚立情如癡牆裏佳人顰黛眉留情不語知伊誰¶
分明相望不相知恨無羽翼通佳期夕陽啼鳥催分離¶
可憐兩地空相思¶
　　　春晝曲¶
東風吹花花不定紅雨紛紛落芳徑喚人啼鳥隔紗窗¶
<pb:KR4h0143_WYG_203-27a>¶
巧語關情誰忍聽柔腸百結苦縈回却似丁香花未開¶
花開花謝年年事可惜流光如箭催門外紅塵飛紫陌¶
陌上垂楊弄春色垂楊只解送行人不管行人歸未得¶
　　　折楊栁¶
折楊栁折得柔條持在手慇懃贈與逺行人人去書來¶
莫厭頻明年栁發黄金芽却望歸轅早到家春來春去¶
須㬰事莫待漫天飛雪花折楊栁愁思多短長亭畔崎¶
嶇路送盡行人奈爾何¶
<pb:KR4h0143_WYG_203-27b>¶
　　張楷¶
　　　漢宫曲¶
日暮上簾鈎春花壓翠樓忽聞宣召急羅帕掩箜篌¶
　　　古詞¶
羅帕凝香濕未乾朱櫻窗外雨生寒燈花知是虛傳喜¶
落盡靑煤誓不看¶
　　　宫中詞¶
宫中楊栁戲靑娥不見葳㽔舞鳳過怪底東風不相忌¶
<pb:KR4h0143_WYG_203-28a>¶
隔牆吹送落花多¶
　　　江南春¶
滿川啼鳥怨殘紅水郭春園栁絮風春雨一畨江水闊¶
草痕將緑到吳中¶
　　　采蓮曲¶
靑綾裙子試新裁水面風吹拂拂開舟小身輕波復靜¶
荷花蕩裏去還來¶
　　　江南曲¶
<pb:KR4h0143_WYG_203-28b>¶
忽得三巴信郎歸未有期只言風浪險不是薄情兒¶
　　瞿佑¶
　　　春愁曲¶
杏雨調泥隨燕觜煙重栁條扶不起採香蝴蝶挂蛛絲¶
不惜將身為花死東風入幕動流蘇寳篆燒殘睡鴨爐¶
繡牀塵積錦機怨巧語誰能憑紫姑小砑吳牋雙鳳翅¶
墨痕濃沁相思字玉釵半脫帕蒙頭寛盡玲瓏金纒臂¶
　　　春社詞¶
<pb:KR4h0143_WYG_203-29a>¶
十日一風五日雨杜前拜祝神已許瓦盆瀲灩斟濁醪¶
髙俎縱横薦肥羜嗚嗚笛聲坎坎鼓俚曲山歌互吞吐¶
老巫狡獪神有靈傳得神言為神舞祭餘分肉神自與¶
醉裏狂言相爾汝小兒覓餅大兒扶頭上神花付鄰女¶
　　　車遥遥¶
少年離别多苦辛驅車何處問通津停轅勸飲一盃酒¶
酒飲未盡車轔轔十步百步聞車聲三里五里望車塵¶
車聲巳斷車塵逺何况遥遥車上人¶
<pb:KR4h0143_WYG_203-29b>¶
　　　春鶯囀曲¶
　　西淸詩話宋駙馬都尉王晉卿歌姬名囀春鶯晉¶
　　卿投南春鶯為勢家所得晉卿南還汝陰道中聞¶
　　歌聲曰此囀春鶯也訪之果然賦詩曰佳人已屬¶
　　沙吒利義士今無古押衙回首風光雖尚在春鶯¶
　　休囀上林花¶
停驂惆悵惜芳時嶺海歸來兩鬢絲縱使鶯聲如舊好¶
緑楊都是折殘枝¶
<pb:KR4h0143_WYG_203-30a>¶
　　　西湖竹枝詞¶
西子湖邊楊栁枝千條萬縷盡垂絲東風日暮花如雪¶
飛入雕牆兩不知¶
　　　看燈詞¶
傀儡妝成出敎坊彩旗前引兩三行郭郎鮑老休相笑¶
畢竟何人舞袖長¶
風簾珠翠動紛紛笑語聲喧隔户聞明月滿街天似水¶
不知何處著行雲¶
<pb:KR4h0143_WYG_203-30b>¶
東家砍竹縛山棚西舍邀人合鳳笙官府榜文初出了¶
今宵喜得晚來晴¶
銷金小繖揭髙標紅藕靑梅滿擔挑依舊承平風景在¶
街頭吹徹賣餳簫¶
文錦坊西後市南鬧竿挑過百花籃少年遊子誇輕俊¶
拾得雙頭碧玉簪¶
村裏兒童暫入城隨羣齊上大街行歸來徹夜渾忘睡¶
從此春田懶去畊¶
<pb:KR4h0143_WYG_203-31a>¶
　　　義士行¶
鍊金鑄范蠡買絲繡平原逰者恐無知徒用勞心魂陋¶
矣哉烏江八千軍壯矣哉海島五百人任安念舊不改¶
轍豫讓報讐須殺身酒不必澆劉伶墳上土劒不必挂¶
徐君墓前樹感君恩重死相從冥漠重泉有逢處¶
　　施敬¶
　　　秋塘曲¶
蓮謝秋塘晚風來野水香采蓮休采葉留蓋睡鴛鴦¶
<pb:KR4h0143_WYG_203-31b>¶
　　　塞上曲¶
八月秋髙塞草斑將軍千騎獵前山彎弓不射南飛鴈¶
恐有征人附信還¶
　　劉績¶
　　　去婦詞¶
去婦兩眼淚為君滴平生一滴致妾意再滴感君情三¶
滴眼欲枯血㸃淋香纓不滴堂前花死株有時榮不滴¶
階畔草苦心展芳萌請滴橋下水長煎嗚咽聲¶
<pb:KR4h0143_WYG_203-32a>¶
　　　蕩婦怨¶
蕩子行天涯行行日去賒詎知閨中婦夙昔減容華憶¶
夫上靑山下車逢狹邪路遥不可見拭淚徒怨嗟慎勿¶
令婦嗟蕩子蚤還家不應蘼蕪草竟作菖蒲花¶
　　　結客行¶
結客千金盡酬恩一劒存羞為狗盜伍不傍孟嘗門¶
　　　蓮塘謡¶
疊翠參差水容淨蘭芽半吐蒲根冷膩極紅蓮怨臉明¶
<pb:KR4h0143_WYG_203-32b>¶
霞綃委墜千重影藕腸斷處絲暗牽荷露學珠那得圓¶
小姑羅袂拂秋月鏡裏紅妝只自憐吳歈響斷平橋晚¶
溝水漾愁愁不淺揺蕩輕橈泛灩光銀塘鸂鶒雙飛逺¶
　　　秋淸曲¶
吳紗織霧圍香玉八尺銀屏畫生緑睡鴨煴氤惹夢長¶
重城漏板聲相續西風淅淅吹蘭塘雲波微茫連洞房¶
芙蓉膩臉啼秋露怨緑愁紅俱斷腸交河萬里知何處¶
啁哳金雞報天曙玉鬃駿馬歸不歸含情自折相思樹¶
<pb:KR4h0143_WYG_203-33a>¶
　　鄭嘉¶
　　　幼女詞¶
下牀著新衣初學小姑拜低頭羞見人雙手結裙帶¶
　　陳靖逺¶
　　　姑惡行¶
芳池月陰春草碧有鳥有鳥鳴不息千聲萬聲道姑惡¶
新婦低回淚痕落姑惡姑惡姑不惡努力窗前勤織作¶
嗟爾小鳥胡不思新婦㑹有作姑時¶
<pb:KR4h0143_WYG_203-33b>¶
　　鄭關¶
　　　竹枝詞¶
十二灘頭水接天千山煙雨萬山煙自從前路風波惡¶
不敢回頭望别船¶
　　李進¶
　　　花游曲¶
飛花入簾宫漏長游絲落絮春茫茫金鞍駿馬靑絲勒¶
綺閣小姬紅粉妝黄金作丸落花底啼鳥隔花飛不起¶
<pb:KR4h0143_WYG_203-34a>¶
明朝更欲載東風早賣湖船放春水¶
　　張璨¶
　　　君子有所思行¶
騁駕向名都縱觀極西京煌煌九衢裏列第起朱甍虹¶
梁駕層漢翬閣臨紫淸髙槐蔭金溝弱栁垂雕楹前揚¶
許史鑣後懸金張旌燕姬撫瑶瑟趙女彈鳴箏歡娛豈¶
終極為樂擬千齡淸川去悠悠白日光易傾金谷歎緑¶
珠上蔡悲蒼鷹繁華㑹當歇大運有虧盈勿嗤黔婁室¶
<pb:KR4h0143_WYG_203-34b>¶
寂寞掩柴荆¶
　　　洞房曲¶
鵶雛夜宿迷濛栁斗帳燒燈䗶光透銀罌注酒芙蓉香¶
金絲檀槽為君奏謌喉䆗窱鶯兒語象口吹香凝碧縷¶
盤龍繡帶結同心牽惹巫雲隨峽雨歌聲未闌香未滅¶
曲屏生香暈眼纈小玉催鋪蜀錦衾紗牎影轉桐花月¶
　　　春曉曲¶
濛濛碧栁垂輕煙露花千朶臙脂鮮東風無力颺羅幙¶
<pb:KR4h0143_WYG_203-35a>¶
　曉閣香温人正眠春眠更比春酣重情深毎作相思夢¶
　間關黄鳥莫驚啼正是離人相見時海棠嬌多扶不起¶
　簾外日髙花影移¶
　　　　楊白花¶
　輕盈楊白花風吹渡江去金屋閉重重莫鎖楊花住¶
　　　　婕妤春怨¶
　太液栁垂絲昭陽花滿枝如何長信草獨是見春遲¶
　　　朱純¶
<pb:KR4h0143_WYG_203-35b>¶
　　　　怨詞¶
　井上梧桐樹密葉何沉沉傷心昨夜月照見雙棲禽¶
　¶
　¶
　¶
　¶
　¶
御選明詩巻六¶
