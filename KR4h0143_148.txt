# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.193179
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷四十
<pb:KR4h0143_WYG_148-1a>¶
　欽定四庫全書¶
御選元詩巻四十¶
　　五言律詩六¶
　　　盧琦¶
　　　　寄張子震¶
　南浦多芳草東風又落花相思頻入夢見說欲回家奇¶
　字從人問新醅為客賖自慙羈旅者猶滯錦江涯¶
　　　　和林子蒼湖亭晩酌¶
<pb:KR4h0143_WYG_148-1b>¶
　登臨多野趣未暇問朝簪南國秋聲起西湖暮景涵江¶
　雲連逺樹山雨落寒嵐同是他鄉客相攜看斗南¶
　　　　崑山客邸¶
　萍水須相識居然子共歡天髙秋月落江近夜潮寒湖¶
　海詩懷壯雲山客夢殘出門舟欲發猶自倚闌干¶
　　　　遊洞嶺寺¶
　古寺藏煙樹巖扉晝不扃日髙花散影風定竹無聲稚¶
　子添香火閒僧閱藏經新詩吟未就獨向殿階行¶
<pb:KR4h0143_WYG_148-2a>¶
　　　遊吳廷用南莊¶
公事多餘暇看山到逺村雲莊依竹見樵逕過橋分野¶
水晴舂碓巖松晝掩門所忻花縣近歸路任黄昬¶
　　朱徳潤¶
　　　十四日泊安陵¶
廣川六百里驛道上皇州紫極星辰近黄河日夜流村¶
明深夕火灘泊過年舟明發乘車去逢人説浪逰¶
　　　題陳直卿一碧萬頃¶
<pb:KR4h0143_WYG_148-2b>¶
浩蕩具區尾蒼茫不斷流水光浮四際雲氣接三州日¶
月雙丸吐江山萬古愁吟軒未能敞鄉思獨登樓¶
　　　翠雨亭詩¶
翠樹元無雨空濛暗濕衣林深迷逺嶂風捲雜晴暉嵐¶
潤侵書几隂涼拂釣磯蒼雲何處宻清曉傍簷飛¶
　　　題周仲傑古泉¶
聞説東園好漸江暗發源鑿池疏地脉疊石種雲根滌¶
研魚鱗動烹茶蟹眼温欲知隠者樂何日扣柴門¶
<pb:KR4h0143_WYG_148-3a>¶
　　吳炳¶
　　　夏夜偶成¶
有恨空慿檻因涼獨近楹雨留楓樹滴波碎月池明班¶
女休題扇緱山約弄笙所懷今不見鐘鼔隔重城¶
樹鵲棲難定槐蟬噪未休露侵弦柱澁月映簟紋流顔¶
鬢空嗟晚情懐預怯秋畫屏搖短燭獨坐數更籌¶
　　趙奕¶
　　　春日書懷¶
<pb:KR4h0143_WYG_148-3b>¶
忙裏過韶華東風日易斜黄粱應未熟白酒尚堪賖蜨¶
魄迷幽草蛛絲絆落花百年能有幾隨分度生涯¶
　　蘇天民¶
　　　寄見心上人¶
見説雙溪寺縁溪一逕微泉香供客飲山翠濕人衣老¶
鶴依松立輕雲著樹飛髙僧清坐久都與世相隨¶
路入雙峰境逍遥杖屨隨定鐘鳴曙早梵唄出林遲代¶
步籃輿穏攀躋石磴危陶潛雖殢酒敢負逺公期¶
<pb:KR4h0143_WYG_148-4a>¶
與世相違久深居近翠微道流叅問廣俗客往來稀龍¶
入袈裟隱鶴隨金錫飛禪龕如許借吾欲逺相依¶
蒲庵龍象士避世愛山居靜刻蓮花漏閒看貝葉書園¶
葵和露摘畦藥引泉鋤放曠雲霞外心清樂有餘¶
　　鄭元祐¶
　　　朱澤民畫¶
窈窕溪橋路隂森楓樹林岸隨青嶂轉家在白雲深畫¶
史分明意山人去住心勞形何日已於此欲投簪¶
<pb:KR4h0143_WYG_148-4b>¶
　　　徐良夫耕漁軒遊題¶
幽館夏初度清林暑氣中開軒對流水坐石待薰風花¶
落烏巾側鳥啼山几空耕漁者誰子散髮奏絲桐¶
　　　贈薛相士¶
子有唐生術誰如范叔寒知無狼顧骨可有鶡皮冠野¶
日晴猶嫩春泥曉未乾多君逺相顧不用畫灰看¶
　　烏延師中¶
　　　雙清秋月¶
<pb:KR4h0143_WYG_148-5a>¶
古廟英靈在神光射九州亂山排萬疊一石砥中流野¶
水雲邊寺夕陽煙外樓倚闌時一笑不見故人舟¶
　　馬熙¶
　　　和可行即事¶
載書逾十乘儲醬乏千缸竹影明窺户荷香暗度窓對¶
山方目擊見客又心降落日層臺表蒼煙白鳥雙¶
　　曹文晦¶
　　　九月一日清溪道中¶
<pb:KR4h0143_WYG_148-5b>¶
老樹依沙岸柴門上下鄰斷橋歸郭路細雨過溪人白¶
鷺雙飛去黄花數㸃新惜無遺世客聮句坐苔茵¶
微月懸孤榻殘雲過斷塍松風林外笛茅屋水邉燈久¶
坐忘為客清吟未得朋沙頭有飢鶻昬暝亦飛騰¶
　　　晩步¶
一笻循野岸涼思集衣襟雁陣迷秦篆蛩聲助越吟溪¶
黄添夜潦雲黒載秋霖未必號寒甚前村急暮砧¶
　　　冬雨¶
<pb:KR4h0143_WYG_148-6a>¶
濕雲連野樹流水繞孤村兩月無來客終朝閉小軒冥¶
冥山氣重㶁㶁澗聲繁認作清明景紅芳惜不存¶
迢遞接闗塞隂遥送歳年百川黄潦合四野黑雲纒映¶
竹疎還宻如麻斷復連無由同夜話一榻獨蕭然¶
　　　開巖寺¶
一箇長松在入門先自清舊題猶在耳重到豈勝情傑¶
閣依巖出幽泉繞竹鳴老來多古意長記散華名¶
　　　遊清心寺¶
<pb:KR4h0143_WYG_148-6b>¶
夏日清心寺蕭蕭樹石佳髙人留别院幽意滿空齋松¶
偃新移路淵臨欲墮崖五年纔一過回首為興懐¶
　　　九日¶
殘日淒風岸登臨感物華早禾千頃雪秋樹半村霞酩¶
酊攜壺牧風流落帽嘉古人那可作一笑對黄花¶
　　邵思文¶
　　　浙江亭¶
極目錢塘上千峰列畫屏雨晴江樹碧潮落海門青對¶
<pb:KR4h0143_WYG_148-7a>¶
景悲王導移家憶管寧臨風一惆悵沽酒慰飄零¶
　　卞思義¶
　　　上元日侍宴疊嶂樓¶
上使開華宴髙樓倚碧霄山如屏障列風逐管絃飄事¶
簡春偏永歌長酒易消月明人散後驄馬不勝驕¶
　　范栝¶
　　　過廩丘¶
一葉輕舟穏飄飄過廩丘櫓聲揺夜月漁水對殘秋古¶
<pb:KR4h0143_WYG_148-7b>¶
跡中都近風波别路憂蘆花深處聽款乃幾曽休¶
　　程煜¶
　　　過太湖¶
擊楫中流去西風客思催地吞南極盡波撼北溟迴鮫¶
館懸秋月龍宫起夜雷濯纓人不見長嘯倒金罍¶
　　唐棣¶
　　　潮音渡¶
送客潮音渡飛花春又殘隔溪聞笑語倚櫂看峰巒落¶
<pb:KR4h0143_WYG_148-8a>¶
日漾晴采東風生曉寒往來人似織應羨獨凭闌¶
　　　慈感寺¶
溪上前朝寺人間古道塲栁垂門外緑花發殿頭香雨¶
榻晴猶濕風廊夏亦涼經僧旋繞處清磬散還長¶
　　趙渙¶
　　　舟中夜作¶
身同南雁去回首意茫然酒醒家千里詩成月滿船河¶
渾非為雨岸轉欲移天夜靜晶河漢涼風自斗邊¶
<pb:KR4h0143_WYG_148-8b>¶
　　陳聚¶
　　　浣花館¶
愛爾桃溪好幽期不可分山光晴挹翠玉氣煖為雲漁¶
艇花間泊樵歌竹外聞思君賦招隠慙愧北山文¶
　　葛元喆¶
　　　寄黄存齋¶
别後遺經在燈前老鬢華著書思衞道避俗欲移家黄¶
葉秋雲淡孤村夜月斜欲尋三徑菊為待九秋槎¶
<pb:KR4h0143_WYG_148-9a>¶
　　陳髙¶
　　　懷友¶
作客黄山下思君漢水濵愁牽清夜夢吟瘦老夫身漂¶
泊誰知我交遊獨此人春來尋小艇江上問通津¶
　　　夜半舟發丹陽¶
舟子貪風順開帆半夜行天寒四野靜水白大星明長¶
鋏歸何日浮萍笑此生柁樓眠不穏起坐待雞鳴¶
　　　城西虎跑寺¶
<pb:KR4h0143_WYG_148-9b>¶
石勢虎蹲伏山形龍屈盤寺開唐殿閣墳掩宋衣冠幽¶
澗泉聲細斜陽塔影寒近城多戰鼔棲息此中安¶
　　　贈章以元昆仲¶
相見談經史江樓坐夜闌風聲吹屋響燈影照人寒俗¶
薄交遊盡時危出處難衰年逢二妙亦得悶懐寛¶
　　　入山¶
入山驚道險上嶺覺天低日礙危峰過雲依翠壁棲幽¶
花如血染怪鳥學兒啼避世須來此桃源路已迷¶
<pb:KR4h0143_WYG_148-10a>¶
　　　新歳憶曽子白¶
經月愁聞雨新年苦憶君青華為客久白髮著書勤酒¶
共鄰僧飲蔬從野老分何時共登眺整屐待晴雲¶
　　　重登近山樓¶
羇旅歸來日危樓得再登山如前歳好雲向小窓凝種¶
术看今長藏書比舊増題詩成感慨老我愧何能¶
　　陳䮄¶
　　　鰲峰¶
<pb:KR4h0143_WYG_148-10b>¶
為愛溪山趣朋尊訪舊遊久拚黄菊醉況被白雲留木¶
落千山曙潭空萬影秋坐來飛鳥盡歸思共悠悠¶
　　甘立¶
　　　秋雨夜坐¶
風雨夜窓急庭帷秋思多蕭蕭聞落木洶洶度驚波階¶
濕吟蛩亂檐深宿鳥過青燈挑不盡無奈客愁何¶
　　　送唐子華嘉興照磨¶
羨子才名久人稱老鄭䖍風流今共識政事昔曽傳坐¶
<pb:KR4h0143_WYG_148-11a>¶
幕揮談麈移家載酒船郡城秋水上相望故依然¶
　　　送孫士元越州經厯¶
江樓酒欲醺離思亂江雲官舍山隂近郵亭水驛分聲¶
華當衆望賛畫藉多聞退食須行樂裁詩孰和君¶
　　王冕¶
　　　書懷¶
世情多曲折客況自堪憐聴雨愁如海懐人夜似年草¶
肥燕地馬花老蜀山鵑冷澹無歸計蒼苔滿石田¶
<pb:KR4h0143_WYG_148-11b>¶
　　　晚眺¶
宻樹連江暗殘陽隔浦明不知秦塞逺殊覺楚天平故¶
國人何在荒城鳥亂鳴徘徊吟未已搔首忽傷情¶
　　　次韻荅王敬助¶
西圃餘薑蔗東臯足稻粱今年誠有望吾計未全荒倚¶
杖停吟久看雲引興長鄰家新釀熟同醉菊花旁¶
　　　泊𤓰洲¶
落日大江秋淒涼覺底愁逆潮攻敗壘荒樹入沙洲險¶
<pb:KR4h0143_WYG_148-12a>¶
固空餘迹清平且壯遊不須腰十萬明日上揚州¶
　　　八蟠嶺¶
路繞危垣上風髙松檜鳴花飛殊失意草長不知名遊¶
客諮遺俗居民指舊京浮圖天末起瞻望忽傷情¶
　　　歸來¶
歸來人境異故里是他鄉坐閱紅塵過愁多白髮長關¶
山雲渺渺江漢水茫茫世事何多感憑髙又夕陽¶
　　　村居¶
<pb:KR4h0143_WYG_148-12b>¶
避世忘時勢茅廬傍小谿灌畦晴抱甕接樹濕封泥乳¶
鹿依花臥幽禽過竹啼新詩隨處得不用别求題¶
　　　黄牛山¶
招提萬山底古屋蔽煙霞宻竹先秋意長藤過夏花繁¶
隂沈雨脚清響潄雲牙老衲睂如雪相逢話作家¶
　　　春晚客懷¶
落落窮途客年年不在家寄眠聴夜雨借景看春花空¶
著三山帽難防兩鬢華清晨覽明鏡載笑復咨嗟¶
<pb:KR4h0143_WYG_148-13a>¶
　　　有感¶
絶國春風少荒村夜雨多可憐新草木不識舊山河世¶
事紛紛異人情轉轉訛老懐禁不得悵望一長歌¶
對鏡添惆悵憑誰論古今山河頻入夢風雨獨闗心每¶
念蒼生苦能憐蕩子吟晚來愁更切青草落花深¶
　　郭翼¶
　　　漁莊¶
山色桃花裏漁莊信少雙鷗羣迴落日魚笱聚深矼楊¶
<pb:KR4h0143_WYG_148-13b>¶
栁秋開屋蒹葭雨滿江野翁歸醉晚水沒繫船樁¶
　　　雪¶
漠漠年華晩霏霏夜色分江明非借月樹重或兼雲始¶
訝花驚陳飜愁鶴失羣梁園詞賦客飄泊獨懷君¶
　　　和東禪恱堂遣興韻¶
讀經香滿室燕坐自朝曛鳥啄生臺飯龍吞洗盋雲心¶
花幽處現天籟靜中聞汨汨紅塵海虛空念不分¶
　　　寒林¶
<pb:KR4h0143_WYG_148-14a>¶
雪落黄泥坂江空采石磯老龍寒臥蟄棲鵲夜驚飛笙¶
籟無時息漁樵落日稀明年春色裏還此看林霏¶
　　　合溪别業和顧玉山韻¶
雞犬秦人宅迢迢隔戰氛桃花浮釣艇草閣散鷗羣碧¶
樹重溪合斜陽逺笛聞吟詩雲半席遥想與誰分¶
　　　寄雙徑主者¶
問信維摩詰山中一錫歸遥瞻雙徑月長照五銖衣寳¶
樹交珠網香雲䕶碧扉虎溪溪上路來往且忘機¶
<pb:KR4h0143_WYG_148-14b>¶
　　　新雁¶
江上聞秋雁秋風第一聲幾行雲接塞昨夜月臨城萬¶
里驚烽火羣飛憶弟兄闗山書未寄愁感異鄉情¶
　　王畛¶
　　　晚思¶
薰風向晩急吹動一身愁意合情終美心離事只休鳥¶
銜殘日度雲逐暮天流今古無窮恨令人早白頭¶
　　王原傑¶
<pb:KR4h0143_WYG_148-15a>¶
　　　夜泛吳江¶
小舟輕似葉載月過蘇城柔櫓數聲響長江一派清天¶
低連水色風順送鐘聲隔水疎林外漁燈數㸃明¶
　　黄公望¶
　　　顧愷之秋江晴嶂圖¶
三絶如君少斯圖更擅長設施無斧鑿㸃染自微茫山¶
碧林光淨江清秋氣涼憐余瞻對久疑入白雲鄉¶
　　　王晉卿萬壑秋雲圗¶
<pb:KR4h0143_WYG_148-15b>¶
雨霽雲仍碧天髙氣且清霜楓紅欲盡澗瀑落長鳴岫¶
嶺蒼茫景江湖浩蕩情應知臥雲者奚尚避秦名¶
　　　題袁清容長幅¶
入山眺奇壑幽致探何窮一水青岑外千巖綺照中蕭¶
森淩雜樹燦爛映丹楓有客茅茨裏居然隠者風¶
　　吳鎮¶
　　　陸探微層巒曲隖¶
六法斯圖見神竒指掌分萬峰凝翠靄一水弄清紋樹¶
<pb:KR4h0143_WYG_148-16a>¶
宻猨啼苦橋迴鳥喚羣溪邉有茅屋處處挂斜曛¶
　　　閻立本西嶺春雲¶
西山髙五臺縹緲出蓬萊春半花爭發宵征客倦來短¶
橋流曲水危壁覆蒼苔宣廟曽留賞臨風媿匪材¶
　　　秋嶺歸雲¶
峰色秋還好雲容晚更親瀑泉落霄漢霜樹接居鄰靜¶
處耽竒尚消閒覓舊因悠悠橋畔路終日少風塵¶
　　　吳道子五雲樓閣¶
<pb:KR4h0143_WYG_148-16b>¶
碧樹圍青幄羣峰列嶂來卿雲分五色鵲觀倚三台仙¶
客乘春至山翁向暮回髙深無限思之子總神材¶
　　　王右丞雪溪圖¶
曉徑霑衣濕登臺試屐危乾坤増壯觀江海得深期厯¶
亂瑶華吐紛披玉樹枝精微誰與並顧陸頗相宜¶
碧樹擁江扉朱簾捲翠微崇朝無客過傍晚有漁歸嶺¶
耀梅重白隄縈絮正飛若留清夜賞鉛粉更光輝¶
　　　右丞輞川圖¶
<pb:KR4h0143_WYG_148-17a>¶
瀟灑開元士神圖繪輞川樹深疑垞小溪靜見沙圓徑¶
竹分青靄庭槐歛暮煙此中有髙臥欹枕聴飛泉¶
畫裏詩仍好縈迴自一川湖晴嵐氣爽浪靜栁隂圓賦¶
詠成珠玉經營起霧煙當年滿朝士若个在林泉¶
　　　李昭道畫卷¶
人愛山居好何如此際便家規仍小異幽致更超然暮¶
靄映髙樹柴扉遶細泉新圖不可再展閱憶唐賢¶
　　　闗仝秋山凝翠¶
<pb:KR4h0143_WYG_148-17b>¶
絶壁孤亭迥千峰落日曛沙明江上樹客帶洞前雲市¶
散雞鳴逺村荒犬吠聞一天秋色好都向此中分¶
　　　趙大年秋村暮靄¶
曲磴平岡外遥峰落照沈人家三徑僻煙樹幾村深漁¶
唱流寒碧樵歌步夕隂悠然懐舊侣山館散清音¶
　　　趙松雪重江疊嶂¶
江色千重碧煙光無限青數峰横翠黛一逕入層扄倚¶
市栁為幄迎人花自馨征帆遥㸃㸃漁唱起滄溟¶
<pb:KR4h0143_WYG_148-18a>¶
摩詰詩兼畫斯圖若比肩江深煙浪接山出曉雲連栁¶
市疎鐘斷花林青斾懸鷗波風日好瞻對使人憐¶
　　　子久為危太樸畫¶
子久丹青好斯圖更擅長浮空煙水闊倚岸樹隂涼咫¶
尺分濃澹髙深見渺茫知君珍重意愈久豈能忘¶
　　　王維終南草堂¶
昔人謝政後生事此山中樹灑虛堂雨泉飛隔浦風喜¶
無舟楫至旋有鶴猨通應識無聲妙臨窓展未窮¶
<pb:KR4h0143_WYG_148-18b>¶
　　　郭忠恕仙山樓觀¶
疊嶂雲仍起崇山境轉幽溪雲千頃雪松籟一林秋長¶
嘯臨朱閣清遊卧石樓橋廻泉溜逺消盡古今愁¶
　　　李成寒林圖¶
嶺髙霜自結風勁入寒時日落晚山碧林空流水悲棲¶
鴉尋樹早瘦蹇下岡遲無限黄塵滿幽棲總不知¶
　　黄鎮成¶
　　　春雨南田書事¶
<pb:KR4h0143_WYG_148-19a>¶
流水三椽舍桑隂五畞田飯香分野碓茶熟候山泉石¶
榻看雲坐谿窓聴雨眠桃花川上路應有釣魚船¶
　　　鉛山早行¶
早起辭林館鄰雞已再嘷月弦當户直斗柄插山髙細¶
濕侵藜杖輕寒襲布袍前趨東日上五色動雲濤¶
　　　乘涼¶
借屋依喬木乘涼愜病身日回山有影風逺竹無塵除¶
地平施榻攀條側挂巾應攜龎老宅真作鹿門人¶
<pb:KR4h0143_WYG_148-19b>¶
　　　南山紫雲山居¶
一宿南山頂仙凡此地分河明疑有浪天近更無雲月¶
色初秋見泉聲徹夜聞紅塵飛不到甘與鹿為羣¶
樹老秋凝露山空晚更蟬雨添舂藥水雲濕種𤓰田對¶
榻僧長坐聞鐘客未眠自應麋鹿性疎散愛林泉¶
絶壑開闌檻遥峰展畫圖雪飜僧供鉢雲繞佛香爐接¶
板橋横澗連筒水入厨杖藜行藥去九節得菖蒲¶
竹露連巖際松風滿坐隅水舂如有節山鳥似相呼暑¶
<pb:KR4h0143_WYG_148-20a>¶
雨収崖蜜晴雲斸土酥月髙秋萬宇身世一氷壺¶
絶境紅塵逺髙居白日長僻宜人不到靜與世相忘宇¶
闊星辰大山虛水石涼翠屏天外立秋氣晚蒼蒼¶
　　　題朱澤民畫山水¶
與客浮湘水琴書共一舟雲間雙樹曉天外數峰秋指¶
顧銷塵慮棲遲發櫂謳未知身是畫明月滿滄洲¶
　　　東陽道中¶
出谷蒼煙薄穿林白日斜岸崩迂客路木落見人家野¶
<pb:KR4h0143_WYG_148-20b>¶
碓喧春水山橋枕淺沙前村烏桕熟疑是早梅花¶
　　陳柏¶
　　　京口送戴壽卿之金陵學錄兼寄劉雲松¶
罋城至冶城山影碧崚嶒泮水春纔動雩壇價已増烏¶
臺爭薦鶚鵾海看飛鵬問訊雲松客清溪隠釣罾¶
　　李存¶
　　　送徐典史歸四明¶
細雨堂前酒初梅雪後吟誰云新識面已是舊知心冉¶
<pb:KR4h0143_WYG_148-21a>¶
冉蓮花幕青青桂子林簞瓢千古意臨别一何深¶
　　　次汪簿秋日見寄¶
隔水秋雲薄連山夕照荒去鷗分逺色來雁帶初涼風¶
物何常異人生亦自忙因懷吾友問醫俗若為方¶
　　　别黄俊昭¶
歸矣黄夫子清愁葉葉風深知疑我獨無補與人同天¶
地年年老江河日日東相思有新語并寄鯉魚中¶
　　　贈胡大使¶
<pb:KR4h0143_WYG_148-21b>¶
久客徒催老微名不救窮尋詩亦及我好事豈非公勲¶
業遊天北家鄉望海東重逢知幾日小酌晚林中¶
　　吳景奎¶
　　　旅夜¶
逆旅頻看鏡秋來白髮生孤雲渺何許遊子獨闗情野¶
迥雞三唱霜寒雁一聲此時愁絶處歸夢度江城¶
　　　過臨平¶
舟過臨平後青山一㸃無大江吞兩浙平野入三吳逆¶
<pb:KR4h0143_WYG_148-22a>¶
旅愁聞雁行庖只鱠鱸風㠶如借便明日到姑蘇¶
　　　旅夜¶
秋宵不成寐缺月向人斜更漏傳三鼔寒燈落一花窮¶
愁長伴客幽夢只還家烽火何時息吾生未有涯¶
　　　和韻秋日述懐簡李克明¶
草木驚揺落賔鴻度漢河故山歸夢逺明月客愁多不¶
復丁年壯空悲子夜歌倚闌看北斗零露滿煙莎¶
　　　得家書¶
<pb:KR4h0143_WYG_148-22b>¶
臥看平安字移燈就枕衾兒癡甘廢學母老最闗心山¶
藥來鄉味溪藤寄野吟愁多飜不寐歸思在遥岑¶
病起家書至頻看坐夜分弟兄傳雁影親友散鷗羣嘗¶
稻應飜雪栽松欲入雲故山歸去日嘉樹定繽紛¶
　　陳植¶
　　　送趙生¶
元霤峰如畫别來勞夢思江鄉為客久歳晚到家遲夜¶
暖梅花發冬深草木衰紅塵染衣袂莫使白雲知¶
<pb:KR4h0143_WYG_148-23a>¶
　　　龍興寺(次唐綦/毋潛韻)¶
先朝黄葉寺老屋白雲扉燈續長明火僧猶壊色衣䭾¶
經馬迹逺念佛鳥聲微唯有閑閑叟坐看紅日飛¶
　　張師曽¶
　　　為劉損齋待制作¶
西蜀雲山逺南陂水竹奇紫騮梅令色白雪謫仙詩視¶
草催春直藏舟惜夜移惟餘雙鳯羽五采瑞明時¶
　　何景福¶
<pb:KR4h0143_WYG_148-23b>¶
　　　暮春王茂叔相過¶
春事遽如許相過忽偶同四簷留客雨一徑落花風病¶
骨縁詩瘦愁顔借酒紅摶沙寧久聚明日又西東¶
　　　六月十七日夜坐李寧之忽得風急落流螢之¶
　　　句遂命足成一律¶
坦率坐中庭髙門夜不扃露垂聞警鶴風急落流螢對¶
語頭俱黒相看眼更青客星在何處指㸃認天經¶
　　潘純¶
<pb:KR4h0143_WYG_148-24a>¶
　　　送杜元父赴南臺掾¶
故國江山在行臺地望優顧曕烏亦好却憶夙曽遊寺¶
影清河曉蟬聲玉樹秋郎官多古意莫上最髙樓¶
　　　題豫章楊季子水北山房¶
舊聞楊季子水北有山房竹色長年緑松隂五月涼雨¶
絲深釣渚風帙亂書牀亦欲相從去江波不可航¶
　　徐舫¶
　　　瑶林洞¶
<pb:KR4h0143_WYG_148-24b>¶
洞傳緱嶺似仿彿玉笙清石或藏漁鼓雲從隔犬聲乍¶
居人頗怪異聴耳初驚子晉壺天有莫疑彩鳯鳴¶
　　陸廣¶
　　　水竹居¶
為愛王徵士幽居發興新乾坤得清氣風月屬閒人巳¶
有雙溪竹渾無一㸃塵平生隨所寓取適任天真¶
　　羅䝉正¶
　　　春日聞鶯¶
<pb:KR4h0143_WYG_148-25a>¶
旭日明臺榭微風散綺羅樹隂涼翠合鶯囀落紅多闃¶
寂懐人處間闗奈爾何嶺南天氣好二月已清和¶
　　俞明徳¶
　　　分題館娃宫送鄭同夫歸豫章¶
吳王歌舞地千載一登臨猶有頹基在空餘秋草深香¶
銷珠珮化土蝕玉釵沈楚客今朝别仍多感慨心¶
　　趙覲¶
　　　蘆子渡¶
<pb:KR4h0143_WYG_148-25b>¶
蘆花十里塘野色正荒涼明月秋無際西風雪有香漁¶
郎茅屋小估客棹歌長自媿無家别經行百感傷¶
　　　緑雲洞¶
小洞緑雲合空山碧雨隂竹梧秋瑟颯松檜夜森沈水¶
簟琅玕濕風忩翡翠深何時謝塵鞅同理月中琴¶
　　范致大¶
　　　題張先生良常草堂¶
溪上開新館髙齋擁翠蘿彈琴拂石薦垂釣得鷗波道¶
<pb:KR4h0143_WYG_148-26a>¶
士籠鵝至門生載酒過春風看花處隨地樂行窩¶
　　　送張吳縣之官嘉定分題賦得石湖¶
范公如賀監吳越似同風一曲君王賜千年霸業空蕭¶
條湖水碧淩亂藕花紅相送青山暮孤帆沒斷鴻¶
　　李文¶
　　　桐君山¶
縁江清徹底秋草迥相連霜墜楓林脫泉流石竇穿布¶
帆風自趂沙鳥霧爭先龍墖桐君祠傳聞昔已仙¶
<pb:KR4h0143_WYG_148-26b>¶
　　郭完¶
　　　山中即事¶
數日别江渚抱琴過竹溪山深黄耳逺日落畫睂啼識¶
字今何補懐家計亦迷明年與妻子春雨學扶犁¶
　　方坦¶
　　　石門清隠¶
鄭子石門隠石門長晝開了無俗客到時有白雲來谷¶
煖耕春雨窓隂聴瀑雷徵賢有明詔林下豈遺材¶
<pb:KR4h0143_WYG_148-27a>¶
　　台哈布哈¶
　　　送友還家¶
君向天台去煩君過我廬可于山下問只在水邉居門¶
外梅應老窓前竹已疎寄聲諸弟姪老健莫愁予¶
　　　賦得上林鶯送張兵曹¶
春日陽闗道鶯聲滿上林來從金谷曉飛度玉樓隂栁¶
嫩難分色歌停稍辨音明朝空解語人去落花深¶
　　余闕¶
<pb:KR4h0143_WYG_148-27b>¶
　　　送普原理之南臺御史兼簡察士安¶
霜署起南天雲霄畫榜懸兩幃猶可對二妙古難全夏¶
木籠雕檻風華度繡筵時應聮騎出誰謂非神仙¶
　　　吕公亭¶
鄂渚江漢㑹兹亭宅其幽我來窺石鏡兼得眺芳洲逺¶
岫雲中沒春江雨外流何如乘白鶴吹笛過南樓¶
　　　竹嶼¶
秋水鏡臺隍孤洲入淼茫地如方丈好山接㑹稽長紫¶
<pb:KR4h0143_WYG_148-28a>¶
蔓林中合紅蓮葉底香何人酒船裏似是賀知章¶
　　　送危應奉分院上京¶
峽路傳清警金輿夾綵旃還如向姑射詎比幸甘泉苑¶
樹紛成幄闗榆始委錢從臣偏寵近載筆幔城邊¶
　　　題赫嚕易之四明山水圖¶
窓中望蒼翠春木起晨霏孤嶂纔盈尺長松未合圍蕭¶
蕭此仙客日日候巖扉念爾空延佇王孫且未歸¶
　　　賦得慈恩寺塔送李惟中赴西臺侍御¶
<pb:KR4h0143_WYG_148-28b>¶
祗園開塔廟遐瞰盡三秦琱玉裁文陛金銅結綺輪髙¶
標雙闕外流影灞陵津攬轡還登眺題名繼昔人¶
　　　賦得鉅野澤送宋顯夫僉事之南山¶
隄上栁沈沈春蒲泛渚禽濟田東滙闊汶水北流深落¶
日依中沚浮雲積太隂微茫看不盡渾似别時心¶
　　　送張有恒赴安慶郡經厯¶
曉路通髙嶂春城入大江草生垂釣浦人語讀書窓肅¶
客移茶鼎行田載酒缸幕寮誰得似髙步絶紛龎¶
<pb:KR4h0143_WYG_148-29a>¶
　　　送李伯實下第還江西¶
之子不得意南行無怨辭官河人杳杳客路雨絲絲古¶
木淮隂市春城孺子祠悽然千里别為賦小星詩¶
　　　賦得春雁送司執中江西憲幕¶
春風起蘋末旅雁尚回翔乳鴨嬌同啑新蒲短可藏應¶
懐洞庭水非避塞垣霜客路頻懐舊題詩寄帝鄉¶
　　　賦得蛾睂亭送王徳常御史赴南臺¶
江亭望華崿望望似脩睂埽黛偏能巧含顰知為誰娟¶
<pb:KR4h0143_WYG_148-29b>¶
娟微雨裏脉脉夕陽時千里乗驄去因之傷别離¶
　　　飲散荅盧使君¶
契闊思相見留連及此辰長江映酒色細雨浥歌塵所¶
喜襟懐共由來態度真何時洗兵馬得與孟家鄰¶
　　　雨中過長沙湖¶
細雨灑秋色平湖生白波客心貪路急㠶腹受風多落¶
木生秋思驚禽避棹歌舟行不借酒兀坐奈愁何¶
　　汪澤民¶
<pb:KR4h0143_WYG_148-30a>¶
　　　紫山寺晚望山門¶
勝絶瞿硎地中藏六洞天山門雲引路石室月通泉鳥¶
逕莓苔澀僧房紫翠連曽聞地主說悵望夕陽邉¶
　　　題翠微寺¶
堂上麻衣坐堦前錫杖泉人依碧霄近寺與翠微連山¶
擁無塵地雲開宿雨天明當臨絶頂禪榻借髙眠¶
　　鄭玉¶
　　　黟坑橋亭次以文韻¶
<pb:KR4h0143_WYG_148-30b>¶
擢筆題髙柱披襟挹好風剖𤓰蘇渴客採藥識仙翁飛¶
鳥連雲白幽花㸃水紅相從問歸路疑悞入崆峒¶
結屋依山麓衣冠尚古風醉人千日酒扶杖百年翁雲¶
起山松緑風迴野燒紅誰云避世者猶自在崆峒¶
　　吕震¶
　　　武夷山¶
隱屏尊五曲祠像肅千年泉響長疑雨山髙不礙天書¶
堂生草帶石竈冷茶煙道脉流今古清宵白日然¶
<pb:KR4h0143_WYG_148-31a>¶
　　韓準¶
　　　蘇門山¶
誰謂江南好蘇門第一流泉聲竹林夜山色稻花秋捫¶
石看題詠臨池憶釣遊何時卜歸隱明月載孤舟¶
　　陳肅¶
　　　聞康給事禁中寓直因寄¶
重慙長樂注曲館建章通戸裛金仙露窓含玉女風濃¶
香千緒蠒華燭五文虹顧此清宵興遥憐誰與同¶
<pb:KR4h0143_WYG_148-31b>¶
　　　送浦御史往荆南¶
悵望荆南道飄然忽去羣雲隨驄馬色花學繡衣紋過¶
峽思神女逢灘問使君王程歸有限應未到春分¶
　　　寄上元韓少府¶
借問為仙吏幽懐定若何江聲雲外急山色雨餘多小¶
市金陵酒遺宫玉樹歌好乘巴馬子閒踏落花過¶
　　王翰¶
　　　山居春暮偶成¶
<pb:KR4h0143_WYG_148-32a>¶
水氣掩蒼扉蘿香織翠微洞迴雲到少地僻客來稀野¶
鳥蕩春去楊花作雪飛祗因飄泊久對此也沾衣¶
　　　夜宿洪塘舟中次劉子中韻¶
勝地標孤塔遥津集百船岸迴孤嶼火風度隔村煙樹¶
色迷芳渚漁歌起暮天客愁無處寫相對未成眠¶
　　　題畫小景¶
萬籟秋聲近雙峰宿靄収江涵林影碎野接曙光浮蘿¶
薜連書幌鶯花避釣舟由來揚子宅寂寞閉丹丘¶
<pb:KR4h0143_WYG_148-32b>¶
　　　遊鼔山靈源洞時澄明景霽入望千里徘徊自¶
　　　旦至夕值月上聞梵聲泠然有出塵之想¶
旭日照髙岑天風振逺林不應滄海色那識白雲心寳¶
樹空香滿珠林積翠深坐來明月上何處起潮音¶
　　　晩眺次林公偉韻¶
偶信東山屐尋幽到翠微白雲空野樹紅葉戀斜暉岸¶
落潮初滿天寒雁未歸風塵江海徧不上野入衣¶
　　伯顔¶
<pb:KR4h0143_WYG_148-33a>¶
　　　過豫章¶
艤棹滄洲外行行入故城樓臺空舊跡門巷半新名盛¶
學從誰説明身只自驚惟看徐孺子千古有餘清¶
　　　過烏山舖¶
溪流霜後淺野燒曉來明古路無人迹空山有驛名衾¶
寒知夜永柝響覺風生苦被浮名誤棲棲復此行¶
　　李祁¶
　　　贈王汝賢¶
<pb:KR4h0143_WYG_148-33b>¶
澒洞知誰在倉皇賴汝賢壯心抛舞劒驚膽落虚弦暮¶
雨滄江上春風緑栁邊髙歌聊自遣世事欲茫然¶
　　　題王與齡畦樂¶
有客依南浦長年學種畦才髙宜世用性僻愛幽棲菜¶
甲侵腰長桑枝刺眼低不因來往熟那得自成蹊¶
　　　和王子讓席上韻¶
衰年愁對酒壯志憶題橋遇事難開口逢人媿折腰樂¶
傳天上譜心逐暮歸樵宴罷驪歌發蹉跎又一朝¶
<pb:KR4h0143_WYG_148-34a>¶
　　　題梅坡¶
迢遞城東路梅花遶幔坡步隨山雪徧興入野雲多顧¶
影頭常側憐香手屢挼為君題作畫短句不成歌¶
　　陳基¶
　　　次韻荅元善¶
跡忝芙蓉幕心依虎豹闗老驚詩鬢短貧覺酒尊慳特¶
達髙書記清新庾子山多情憑塞雁時寄一書還¶
　　　癸卯二月十二日常熟阻雨寄吳門分省同官¶
<pb:KR4h0143_WYG_148-34b>¶
一棹琴川路頻年此往還海風寒挾雨戍火夜連山澤¶
國龍分節邉城虎據闗故人南省幕退食珮珊珊¶
　　　十六日開船值北風大作復泊北門¶
風急江難渡天寒雪更飄濟川雖有楫跨海恨無橋使¶
節辭吳近官軍去楚遥北門仍繫纜山雨夜蕭蕭¶
　　　三塔寺訪寛老¶
人世難行路禪房獨掩扉鶴飛知客至雨歇見龍歸天¶
地干戈滿江湖故舊稀愧非韓刺史臨别更留衣¶
<pb:KR4h0143_WYG_148-35a>¶
　　　送姪讓從軍武安¶
送爾徐州去秋風幾日程水通彭子國山擁楚王城虎¶
帳氍毹煖犀船五兩輕從軍古云樂今我不勝情¶
　　　函闗¶
萬里西遊客歸期趁早鴻澗泉明曉練山果落秋紅鳥¶
度煙嵐外人行泥淖中前途逢驛使立馬問闗東¶
　　　江¶
澤國長雲雨春山半有無江源起巴蜀地勢控荆吳客¶
<pb:KR4h0143_WYG_148-35b>¶
舍依鮫館蠻商雜賈胡明時方利涉吾道未乘桴¶
　　　久雨¶
久雨妨農事那堪夜復晨雲浮滄海日花誤洞庭春行¶
路悲遊子匡時仰大臣未甘栖遯跡霄漢有通津¶
　　　送庸田司寳惟善經厯¶
籍甚中朝彦翩然萬里情禮從蓮幕重詩到水曹清未¶
雪辭吳㑹先春入薊城殷勤黄閣老能不問蒼生¶
　　　閿鄉驛用故翰林宋顯夫韻¶
<pb:KR4h0143_WYG_148-36a>¶
為問西來使長安去幾何檄書飛僰道征戍動交河鸚¶
鵡承恩舊葡萄入貢多平生二鳥賦感慨未能磨¶
　　饒介¶
　　　夢中¶
流水無心競孤雲與我同坐深明月下行盡亂山中花¶
落聞啼鳥松涼愛御風懸知皆夢境一笑萬縁空¶
　　馬玉麟¶
　　　虎丘和范文正公韻¶
<pb:KR4h0143_WYG_148-36b>¶
緑蕪迷四野空翠擁千巖風過鶴鳴樹雲歸龍在潭雨¶
花飜寳座積石䕶僧菴此地如容我移家住水南¶
　　　又次栁道傳韻¶
髙城落日下樹擁半山青野鳥啼還歇溪雲散復停微¶
官猶是客對此暫忘形為愛生公石移尊上小亭¶
　　張憲¶
　　　寄天香師¶
圓帽頂紅毳方袍搭絳紗海龍邀早飯山鹿進秋花試¶
<pb:KR4h0143_WYG_148-37a>¶
墨探倭紙尋泉鬬建茶時抛紅豆粒竹下喚頻伽¶
　　　贈西僧¶
西離五印度東渡獨繩橋海若擎雙足天花上七條胡¶
經函貝葉飯鉢繫㭨瓢回首流沙路程途十萬遥¶
　　　荅問湖源風土¶
湖源源上路東與浦陽連地勝藏春隖民居小有天秋¶
山紅入畫晴野白浮烟一道桃花水如今泊戰船¶
　　　取青樓夜飲戲葉子肅¶
<pb:KR4h0143_WYG_148-37b>¶
酒令傳觴急鐙花囓燭低山人清似水老子醉如泥天¶
黒月墮地水寒星在溪猶吹赫蹏紙照道畫樓西¶
　　　送哲古心往吳江報恩寺¶
蘭若壓江橋長廊晝寂寥鳥啼春後樹龍起定中潮花¶
雨隨風散茶烟隔竹消客程他日路清話借通宵¶
　　　聴雪齋¶
萬籟入沈冥坐深窓戸明微于疎竹上時作碎瓊聲撲¶
紙春蟲亂爬沙夜蟹行袁安政無寐欹枕漏三更¶
<pb:KR4h0143_WYG_148-38a>¶
　　　大都即事¶
三月西山道春風平則門繡鞍紅叱撥氊帽黒崑崙衣¶
襆分香裹壺缾借火温醉歸楊栁月緑霧掩黄昬¶
小海春如畫斜街曉買花連錢遊子騎斑竹羙人家襖¶
色揺紅段鞶香鬬蠟茶額黄斜入鬢側髻半飜鴉¶
楊栁暮鴉啼鐘樓日又西小車隨客散歸馬望塵嘶碧¶
瓦差宫樹金波溢御隄時平足行樂誰問醉如泥¶
紅雪㸃綿袍青樓酒價髙朱絲紅欏桫玉斗紫葡萄春¶
<pb:KR4h0143_WYG_148-38b>¶
餤行綾巻秋醃割佩刀簾鈎風不定觸損&KR1870;翎毛¶
千步廊前月朦朧照御街風簷鳴寳鐸雷板耀金牌城¶
影平鋪地樓隂半上階誰家吹短調一夜亂春懐¶
　　　寄馬將軍¶
馬服古名將孤軍鎮海壖射鵰天雨血拔槊地飛泉筝¶
手調銀甲花奴遞玉鞭虎營燈火夜自注十三篇¶
　　　寄中山隠講師¶
問訊山中隠中山第幾重風廊巡夜虎雲鉢聴經龍流¶
<pb:KR4h0143_WYG_148-39a>¶
水千溪月寒巖一樹松無因淨查滓來共上堂鐘¶
　　　贈張習之¶
膏雨晝亷纎鑪煙不隔簾燕泥侵玉麈蛛網挂牙籖夜¶
枕花頻妒春衫酒半淹緑窓人散後明鏡摘風髥¶
　　　立仗馬¶
照夜玉狻猊霜毛鐵鑿蹄春風金絡腦小雨錦障泥御¶
駕馳天上軍封受海西日供三品料緘口不聞嘶¶
　　　次鐵笛道人韻¶
<pb:KR4h0143_WYG_148-39b>¶
翠黛鎖睂山穠愁無處安玉環雙鳯繞珠髻九龍盤花¶
落夢初斷鶯啼春未闌檀槽兒女語昵昵向誰彈¶
　　　次鍾君來韻¶
我愛山中好全無俗事牽秋霜溪口樹春水渡頭船豆¶
熟白鷴聚花開錦雉眠官閒僧舍近棊罷又詩篇¶
　　　春登永安寺¶
宿雨忽開霧凭髙散旅愁野煙啼翠鳥庭草臥青牛怪¶
石尖於劒長杉髙過樓尚懐登絶頂東北望杭州¶
<pb:KR4h0143_WYG_148-40a>¶
　　　陳秀民¶
　　　　至岳州宿岳陽樓¶
　蕩槳遡流光登樓望八荒江山出圖畫天地入舟航夜¶
　靜星文動秋髙月色涼題詩懐李白搔首鬢滄浪¶
　　　　登靈巖¶
　寳殿壓崔嵬華池頂上開山從太白出水自洞庭來閣¶
　樹聮珠塔巖花照石臺吳王清暑地那得有塵埃¶
　　　方行¶
<pb:KR4h0143_WYG_148-40b>¶
　　　　贈相虛中上人¶
　一室安禪久三生結願頻傳經來帝子送食下天神水¶
　月虛空相山雲自在身慈航如可渡應許姓龎人¶
　¶
　¶
　¶
　¶
御選元詩巻四十¶
