# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.155797
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷八十
<pb:KR4h0143_WYG_188-1a>¶
　欽定四庫全書¶
御選元詩巻八十¶
　　六言詩¶
　　　白珽¶
　　　　題鄭子真畫四季詩意二首¶
　紅杏綠楊永晝野服柴門散仙莫道無人知處東風都¶
　在吟箋¶
　蓮葉吹香澹澹扁舟撐港斜斜驚散一行白鷺西風捲¶
<pb:KR4h0143_WYG_188-1b>¶
　起梨花¶
　　　陳孚¶
　　　　平山堂¶
　堂上醉翁仙去蘆花雪滿汀洲二十四橋煙水為誰流¶
　下揚州¶
　　　張伯淳¶
　　　　贈彭萊山¶
　總是江南倦客君平到處生涯老去黄塵沒馬襟期付¶
<pb:KR4h0143_WYG_188-2a>¶
與鶯花¶
　　張楧¶
　　　題趙子固四薌圖¶
一紙四花争秀依稀香霧相和老眼不妨縱賞江南春¶
色何多¶
　　袁桷¶
　　　題湖曲小景¶
流水無言寂寂落花有意毶毶往事空餘華屋倚闌愁¶
<pb:KR4h0143_WYG_188-2b>¶
絶江南¶
　　　送鄧師禹歸龍虎山¶
小帽飛花一寸輕舟流水三分落日獨歸洞口隔溪短¶
笛猶聞¶
　　　題美人圖¶
　　　　昭君¶
髩影愁添塞雪花枝羞殺宫春誰道佳人傾國解從絶¶
域和親¶
<pb:KR4h0143_WYG_188-3a>¶
　　　　班姬¶
望幸眸凝秋水倚愁睂簇春山已悟篋中紈扇須看鏡¶
裏朱顔¶
　　　　綠珠¶
金谷煙迷清曉玉簫春怯餘寒可恨花鈿委地當時莫¶
倚危闌¶
　　　　張麗華¶
結綺塵空樓暗景陽春斷鐘遲紅葉無言在手同成井¶
<pb:KR4h0143_WYG_188-3b>¶
上臙脂¶
　　　潜昭九日贈龍圑次韻¶
月碾舊裁玉胯雲鑪温浴銀芽九日殷勤相贈淡羅猶¶
記金花¶
　　趙孟頫¶
　　　黄清夫秋江釣月圖¶
塵土染人衣袂煙波著我船窗為問行歌都市何如釣¶
月秋江¶
<pb:KR4h0143_WYG_188-4a>¶
　　　題王子慶所藏大年墨鴈¶
鴻鴈棲棲遵渚黄蘆索索鳴秋羨殺承平公子筆端萬¶
里滄洲¶
　　　題孤山放鶴圖¶
西湖清且漣漪扁舟時蕩晴暉處處青山獨往翩翩白¶
鶴迎歸¶
　　鄧文原¶
　　　方方壺松巖蕭寺圖¶
<pb:KR4h0143_WYG_188-4b>¶
雨過鷓鴣啼歇日斜猨兕聲高湖上長煙漠漠山中古¶
寺迢迢人立東臯清眺帆歸西浦寒潮¶
　　　文湖州竹¶
此老墨君三昧雲山發興清奇我在蓬萊書府曽看曉¶
靄横披¶
　　庫庫¶
　　　送高中丞南臺¶
鸚鵡洲邊明月鳳皇臺下清風人望江山兩絶才高不¶
<pb:KR4h0143_WYG_188-5a>¶
為時容¶
　　姚式¶
　　　題子昂墨梅圖¶
夜月參差秀影天風浮動繁香彷彿釵横髩亂惱人不¶
減紅妝¶
　　馬祖常¶
　　　六言三首¶
南塘雨晴草滿西林春早花疎道士燒丹借竈山翁種¶
<pb:KR4h0143_WYG_188-5b>¶
樹求書¶
白鳥飛來何許青山閒對誰家日暮一尊濁酒不知風¶
帽欹斜¶
絶澗花迎暮竹回塘水媚春雲欲賦淮南招隱山中桂¶
樹留人¶
　　蒲道源¶
　　　漫題¶
花下提壺勸酒桑間布穀催耕甚欲晴天行樂却因春¶
<pb:KR4h0143_WYG_188-6a>¶
雨闗情¶
　　胡炳文¶
　　　送董深山(并序/)¶
　　深山之號葢有取於艮止而求深於斯道者也一¶
　　日訪予明經敢發此意題於諸吟巻之尾¶
洞口桃花易見源頭活水難尋欲知雲盡不盡須到山¶
深更深¶
　　錢以道¶
<pb:KR4h0143_WYG_188-6b>¶
　　　題水村圖¶
簾捲蒼茫野色屋連演迤清流嵗晼晩兮自適蹇誰留¶
兮中洲¶
　　虞集¶
　　　聶空山畫扇¶
客來山雨鳴磵客去山翁醉眠花外晴雲靄靄竹邊秋¶
月姢姢¶
　　揭傒斯¶
<pb:KR4h0143_WYG_188-7a>¶
　　　過何得之先生故居三首¶
可憐古井門外依舊鐘樓屋西何處高吟痛飲黄華翠¶
竹都迷(先生有詩云一井當門凍寒光照/四鄰又我住東街北鐘樓在屋西)¶
軋軋機聲日暮依依楊栁春柔䣛下中郎小女曽聴唱¶
我高郵(先生常喜余高郵城詩相見即呼高/郵城來每相對酒酣則朗誦數過)¶
頭上烏紗分贈篋中縞楮相酬不道别時長别誰知愁¶
是真愁(延祐五年冬十月余南歸以巾材一段見贈子/以白楮被報之别時殊黯然也且手書其三代)¶
(名字授予若/有所屬然也)¶
<pb:KR4h0143_WYG_188-7b>¶
　　呉師道¶
　　　水西道中¶
鳴鳩林外桑密眠犢沙頭草添春水石橋紅杏夕陽茅¶
屋青帘¶
　　　題高彦敬越山圖¶
潮平風定日落雲白山青雨乾憶得晩秋天氣浙江亭¶
上凭闌¶
　　宋本¶
<pb:KR4h0143_WYG_188-8a>¶
　　　山水翁¶
野屋不知今世山色似含古春岑寂渾無啼鳥荒寒畧¶
有行人¶
　　薩都拉¶
　　　舟中題畫巻¶
兩㟁好山如畫丹崖翠壁樓臺愛殺南閩風景小官何¶
日歸來¶
　　　次韻與徳明小友二首¶
<pb:KR4h0143_WYG_188-8b>¶
煙雨短篷水口人家亂石山前送别莫忘今日相逢知¶
在何年¶
莫笑風餐水宿暫離馬足車塵兩岸好山送客一江細¶
雨歸人¶
　　　題畫¶
綠樹陰藏野寺白雲影落溪船遮却青山一半只疑僧¶
舍茶煙¶
　　柯九思¶
<pb:KR4h0143_WYG_188-9a>¶
　　　題王孤雲界畫山水圖¶
滿地山河如繡迴巖樓閣凌風幾度春花秋雨不知秦¶
苑呉宫¶
　　李裕¶
　　　武林雜興¶
樓閣參差細雨簾籠料峭輕寒人去空餘燕子春來休¶
倚闌干¶
　　杜本¶
<pb:KR4h0143_WYG_188-9b>¶
　　　漁隱圖詩為程子純賦¶
山下白雲縹緲水邊紅樹依稀信有桃源深處漁人今¶
亦忘歸¶
　　　題柯敬仲梅¶
㸃㸃苔枝綴玉疎疎檀蕊凝香還記當年月色簫聲暗¶
度宫牆¶
　　劉詵¶
　　　清明和歐陽山立二首¶
<pb:KR4h0143_WYG_188-10a>¶
江南二月三月野水一村兩村花落人家寒食燕歸山¶
館黄昏¶
細雨海棠成子餘寒江燕初歸立馬橋西沽酒行人未¶
試春衣¶
　　　春日偶賦二首¶
官路落花馬過人家高樹鶯啼故里故人何處夕陽長¶
在樓西¶
楊栁輕寒水驛楝花小雨官橋回首人間往事孤燈挑¶
<pb:KR4h0143_WYG_188-10b>¶
盡春宵¶
　　　和龍麟洲題黄次翁黄鶴樓圖¶
孫曹百戰何在大江千載狂瀾誰倚樓頭呼鶴秋風落¶
日危闌¶
　　宋无¶
　　　墨梅寄因上人二首¶
夢覺霜林墮月眼明野水浮枝横玉不吹春去斷縑閒¶
寫相思¶
<pb:KR4h0143_WYG_188-11a>¶
寒枝香在天外疎花影流水中梨雲夜深清夢草元筆¶
底春風¶
　　陸柱¶
　　　題趙榮祿水村圖二首¶
牛馬百川獨渚烏鳶羣木西村天地四方黄鵠先生秋¶
雨柴門¶
忽有滄浪鳴笛飛鴻黄葉雲深相望美人秋水捲簾隱¶
几何心¶
<pb:KR4h0143_WYG_188-11b>¶
　　趙肅¶
　　　樵林楓葉¶
樵林夜鳴楓葉僧扉晝掩煙蘿夢裏好山十二不知何¶
處雲多¶
　　李孝光¶
　　　江邊¶
江邊孤樹猶碧天際白雲自流七十二灘浩蕩夕陽照¶
見歸舟¶
<pb:KR4h0143_WYG_188-12a>¶
　　　雪晴¶
雪乾玉飰初香月瘦珠胎猶小開門不見臞仙白鶴横¶
江清曉¶
　　朱徳潤¶
　　　曉晴¶
天寒欲晴猶雨曉色將明未明萬里碧雲平野一林落¶
葉無聲¶
　　蔣堂¶
<pb:KR4h0143_WYG_188-12b>¶
　　　題溪山環翠樓為月潭印師賦二首¶
翠嵐環繞如畫綠樹高低待秋更著綸巾談笑未慙海¶
岳庵頭¶
松暖鶴梳雲髪樓高人倚秋晴一片水光天影月潭分¶
外分明¶
　　陸行直¶
　　　題所南老子推篷竹圖(并序/)¶
　　所南先生貞節之士有夷齊之風書畫散落人間¶
<pb:KR4h0143_WYG_188-13a>¶
　　政自不少雖片紙不盈數寸或蘭或竹必有題詠¶
　　然其用意深密非高識韻士豈容易窺見哉予自¶
　　童稚至壯時得承顔接辭而先生去世幾二十載¶
　　今獲觀小軸如在其右展巻懸情慨想甫里陸行¶
　　直書於壺中天¶
横空飛佩珊珊翰墨散落人間瞻望清風高節管中時¶
見一斑¶
　　　孫䖍禮千字文¶
<pb:KR4h0143_WYG_188-13b>¶
筆墨一時如雨龍蛇千古似飛展巻南窗相對朗然月¶
皎星輝¶
　　祝蕃¶
　　　二畫¶
斷岸蒼煙喬木小橋野店村舂一曲晩風樵唱翛然林¶
下相逢¶
疊嶂半空懸瀑平林隔岸層臺風雨一川煙浪扁舟何¶
處歸來¶
<pb:KR4h0143_WYG_188-14a>¶
　　郭翼¶
　　　雜詠三首¶
一枕北窗周易五絃南風舜琴自是無心富貴從教遁¶
迹山林¶
仙人杏花滿樹處士楊栁當門白髪烏紗棊局綠水青¶
山酒尊¶
朝汲橘泉丹井暮耕蕙圃芝田肘後長生有訣一笑曽¶
許相傳¶
<pb:KR4h0143_WYG_188-14b>¶
　　何儒行¶
　　　春日三首¶
碧桃花開漢苑紫簫聲斷秦樓風暖馬嘶金勒月明人¶
上簾鈎¶
花落鶯翻紅雨峰迴鷺㸃青嵐人别春前春後草迷江¶
北江南¶
江上潮生潮落山中花謝花開生計綠蓑青笠閒情白¶
石蒼苔¶
<pb:KR4h0143_WYG_188-15a>¶
　　陳柏¶
　　　焦山題塔¶
樹老雲閒鳥宿洞深月落潮迴此時此興不淺何日何¶
年再來¶
　　趙次誠¶
　　　早梅¶
江南冬十二月溪上梅三兩花載取小舟香影月明自¶
棹回家¶
<pb:KR4h0143_WYG_188-15b>¶
　　張憲¶
　　　湖上¶
紅杏牆頭粉蜨綠楊窗外黄鸝何處春光最好蹋青人¶
在蘇隄¶
　　　夜月¶
夜月小樓篳篥東風深院琵琶料理宿酲未了春光又¶
在鄰家¶
　　　題畫¶
<pb:KR4h0143_WYG_188-16a>¶
逺岫層層何處矮房簇簇誰家煙樹夕陽歸鳥清溪古¶
渡横槎¶
　　錢惟善¶
　　　題畫扇¶
銀氣蒸成雲白嵐霏散作空青中有幽人小隱松風澗¶
水泠泠¶
　　張昱¶
　　　題青山白雲圖¶
<pb:KR4h0143_WYG_188-16b>¶
一箇茅廬何處小橋古木溪灣但見山青雲白不知天¶
上人間¶
　　倪瓚¶
　　　題良常草堂圖¶
結屋正臨流水開門巧對長松為待神芝三秀移居華¶
葢西峰¶
　　　題畫¶
舟泊溪流曲曲鳥啼煙樹重重&KR0870;思白鶴遺址好居五¶
<pb:KR4h0143_WYG_188-17a>¶
老雲峰¶
　　　田舎二首¶
映水五株楊栁當窗一樹櫻桃灑埽石間蘿月吟哦琴¶
裏松濤¶
山鳥下窺窗牖春風時過柴門避世何須鄭谷作書巳¶
絶巨源¶
　　　為曽高士畫湖山舊隠¶
厭聴殘春風雨巻簾坐看青山波上鷗浮天逺林間鶴¶
<pb:KR4h0143_WYG_188-17b>¶
帶雲還¶
　　　雲溪佳處¶
誰覓雲溪佳處渚花汀竹迷藏去鶴原邊倚杖浮鷗波¶
上鳴榔¶
　　　題竹圖¶
黄陵廟前雨過邯鄲谷口風生愛殺山人清致縱横淡¶
寫秋聲¶
　　　題畫¶
<pb:KR4h0143_WYG_188-18a>¶
罨畫溪頭喚渡銅官山下尋僧水榭汀橋曲曲風林雲¶
磴層層¶
　　　題溪山雪霽圖贈張以中¶
水影山容黯淡雲林細篠蕭疎誰見重居寺裏雪晴沙¶
際吟餘¶
　　　題畫六首¶
雨過黄陵廟下雲生玉女井邊野雉雊鳴斜日鷓鴣啼¶
破林煙¶
<pb:KR4h0143_WYG_188-18b>¶
月下參差雙玉燈前蕭散孤鴻寄興只消毫楮寫懷不¶
用絲桐¶
竹上誰彈清淚如鉛春雨斑斑滿眼湘江波浪望窮白¶
鳥飛還¶
高樹長松共晩蒼筠野石同貞珍重王家公子翩翩白¶
鶴神清¶
高栁喬柯小閣水光山色衡門未老作閒居賦無錢對¶
北海尊¶
<pb:KR4h0143_WYG_188-19a>¶
孝侯廟前雨過罨畫溪頭日曛舊迹如今夢裏春風愁¶
亂行雲¶
　　　贈潘仁仲¶
瓶内花簮白萼庭中池養金魚馴虎只憑丹竈活人惟¶
留素書¶
　　　至正癸夘九月望日畫贈勝伯徴君并題¶
江渚暮潮初落風林霜葉渾稀倚杖柴門閴寂懷人山¶
色依微¶
<pb:KR4h0143_WYG_188-19b>¶
　　王逢¶
　　　題杉溪老人家壁六言四首¶
十角犂牛前巷一機黄絹比鄰婦事姑嫜婉順兒看賓¶
客情親¶
朝夕一盂白飯東西幾緉青鞵邀客烹葵别墅課兒題¶
竹高齋¶
紅白花明水寺青蒼樹繞沙村夜多涼月照席日有清¶
風埽門¶
<pb:KR4h0143_WYG_188-20a>¶
挂巾藤蘿石上濯足芙蓉水頭落日不逢過馬東風忽¶
亂驚鷗¶
　　　避地梁鴻山四首¶
舎邊新花夜合井上老樹冬青孟光齊睂舉案倪寛攜¶
鋤帶經¶
三百銅錢斗酒一雙蠟屐千山莫問雲浮富貴且消天¶
與清閒¶
北里戎衣袴褶南鄰墨勅斜封多我幽居水竹有誰高¶
<pb:KR4h0143_WYG_188-20b>¶
卧雲松¶
風塵涉五六載忠孝錄數十人已判詩移白日更須藥¶
駐青春¶
　　舒頔¶
　　　題清湘秋景¶
日暮九疑矗矗清湘萬竹修修不管掀天風浪孤鸞引¶
鳳船頭¶
　　葉顒¶
<pb:KR4h0143_WYG_188-21a>¶
　　　沙溪清隠¶
繞屋一灣水綠迎軒數朶峰青沙路鷗盟新定雲松鶴¶
夢初醒¶
　　　九日寄興¶
黄菊香殘夜雨烏紗醉落秋風回首十年舊事亂雲流¶
水西東¶
　　　月夜海邊即事¶
香裏寒雲滿溪月明津渡人迷夢入江南舊路夕陽流¶
<pb:KR4h0143_WYG_188-21b>¶
水橋西¶
　　貢性之¶
　　　題春山煙雨圖¶
栁帶輕煙澹澹花含宿雨深深魚樂新添曉漲鳥啼越¶
覺春陰¶
　　　題長夏雲林圖¶
雨過溪流交響樹涼暑氣潜消不是謝公别墅定應杜¶
老西郊¶
<pb:KR4h0143_WYG_188-22a>¶
　　　題畫扇四首¶
三間兩間茅屋五里十里松聲如此山中景色何時共¶
我同行¶
萬事從教計拙千金難買身閒船尾都教載酒船頭飽¶
看青山¶
鴨觜灘連溪尾羊腸路轉山腰雲氣晴晴雨雨泉聲暮¶
暮朝朝¶
綠樹灣頭釣艇青山凹裏人家前度劉郎去也莫教流¶
<pb:KR4h0143_WYG_188-22b>¶
出桃花¶
　　謝應芳¶
　　　書路城樵舎壁¶
瀼東瀼西農畮巷南巷北人家白露秋香雞黍綠雲春¶
靄桑麻¶
　　周敏¶
　　　友竹軒詩¶
我愛此君晩節乃知我友嵗寒相與了無俗氣喜聞日¶
<pb:KR4h0143_WYG_188-23a>¶
報平安¶
　　馬臻¶
　　　雜詠四首¶
堤晩遊人争渡花密流鶯亂嗚近水樓臺栁色轉山樓¶
觀鐘聲¶
煙外幽人獨立落日正照平臺野鷺聨翩飛去山雲斷¶
續歸來¶
楚尾呉頭舊夢水邊山際閒情一夜杏園風急等閒吹¶
<pb:KR4h0143_WYG_188-23b>¶
老鶯聲¶
野渡綠波芳草落日青山杜䳌多少臨岐别恨送君歸¶
去閒眠¶
　　　春日偶成三首¶
半窗落月人老一夜東風燕來迢遞春歸幾度依稀夢¶
憶三臺¶
兩袖水風春冷一抺山煙晚晴小檻倒披花影歸船逺¶
送歌聲¶
<pb:KR4h0143_WYG_188-24a>¶
燕拂花陰繡轂人指簫聲畫樓楊栁六橋舊夢夕陽一¶
段新愁¶
　　張雨¶
　　　煙梅睡雀墨戲¶
珍偶偏憐瓊樹寒香漠漠紛紛誰見羅浮月黒一枝同¶
夢梨雲¶
　　　絶句¶
二山環合一水中有老木參天不著幽人草閣誰收無¶
<pb:KR4h0143_WYG_188-24b>¶
限雲煙¶
　　善住¶
　　　冬夕¶
繁草霜嚴綠減疏星雲盡光寒城頭一聲畫角月落烏¶
啼夜闌¶
　　　福嚴即事¶
村邊幾株紅樹屋外四面青山終日無人能到孤雲薄¶
暮飛還¶
<pb:KR4h0143_WYG_188-25a>¶
　　本誠¶
　　　書齋即事偶成¶
徑逺松篁蓊鬱日長庭院清虚大貴莫過學道至樂無¶
如讀書¶
　　大圭¶
　　　無題¶
樹影半窗明月蟲聲一夜清秋我意浩然千古人間總¶
是閒愁¶
<pb:KR4h0143_WYG_188-25b>¶
　　無名氏¶
　　　題米家山圖¶
雨過石生五色雲來山餘數層時有炊煙出樹中多隱¶
士高僧¶
　雜體¶
　　明本¶
　　　九字梅花詠¶
昨夜西風吹折千林梢渡口小艇滚入沙灘㘭野橋古¶
<pb:KR4h0143_WYG_188-26a>¶
梅獨卧寒屋角疎影横斜暗上書窗敲半枯半活幾箇¶
壓蓓蕾欲開未開數㸃含香苞縱使畫工奇妙也縮手¶
我愛清香故把新詩嘲¶
　　劉因¶
　　　續十二辰詩¶
飢鳶嚇鼠驚不起牛背高眠有如此江山虎踞千里來¶
才辦荆州兔穴爾魚龍入海浩無涯幻境等是杯中蛇¶
馬耳秋風去無跡羊腸蜀道早還家何必高門沐猴舞¶
<pb:KR4h0143_WYG_188-26b>¶
豚穽雞棲皆樂土柴門狗吠報鄰翁約買神猪謝春雨¶
　　陳孚¶
　　　交趾橋市驛戲作藥名詩¶
長空青茫茫大澤瀉月色使君子何來山椒逺于役虎¶
狼毒草叢淚如鉛水滴更苦參與商骨肉桂海隔問天¶
何當歸天南星漢白¶
　　陳高¶
　　　藥名詩¶
<pb:KR4h0143_WYG_188-27a>¶
丈夫懷逺志兒女苦參商過海防風浪何當歸故鄉¶
　　陳高¶
　　　禽名詩¶
遊子歸心切提壺看落紅告天天不語愁殺白頭翁¶
　　毛直方¶
　　　泥滑滑¶
泥滑滑日已西泥深屨滑涴征衣征衣涴盡不肯歸分¶
明數聲行不得請君更聴鷓鴣啼¶
<pb:KR4h0143_WYG_188-27b>¶
　　任士林¶
　　　四禽言(錄二首/)¶
行不得哥哥未曙登程日已蹉腹飢足趼可奈何前山¶
雨暗豺虎多¶
脫袴脫袴破碎一鍼無補處誰持篋中新換我身上故¶
但得深閨有孟光年年袴破亦不惡¶
　　王沂¶
　　　禽言¶
<pb:KR4h0143_WYG_188-28a>¶
婆餅焦徒爾鳴黄雲茫茫與天平去年麥熟苦梅雨東¶
疇西隴飛蛾生今年麥熟不得割去學精衛填滄溟婆¶
餅焦無樂聲¶
蠶筐八隻脚新繭已上箔新繭上箔且莫喜門前催租¶
吏如鬼小姑繰絲手不停夜畏碩鼠朝畏蠅織成疋素¶
不中式姑嫂相看機杼泣¶
提胡盧聲相呼去年賣犢出賦租江村酒賤無錢沽無¶
錢沽酒莫作惡不到縣門身即樂¶
<pb:KR4h0143_WYG_188-28b>¶
　　桂&KR1671;¶
　　　八禽言(錄四首/)¶
脫布袴脫布袴人情好新皆厭故古來聞有韓昭侯此¶
日那逢廉叔度千需萬索杼軸空今年新衣在何處脫¶
布袴風雨寒脫時容易換時難¶
三箇半布積累寸盈尺度下機先製老姑衣忍使天寒¶
披故絮篋中止有半疋存征人書來索襦袴布已盡秋¶
又風妾身依然單過冬¶
<pb:KR4h0143_WYG_188-29a>¶
泥滑滑泥滑滑暮雨蕭蕭暝雲結苦竹岡頭虎跡新黄¶
蒿城外人蹤絶僕夫股栗步莫前瘦馬凌兢愁僕蹶泥¶
滑滑何時乾出門咫尺行路難¶
行不得也哥哥千呼萬喚奈爾何黄陵花落暗春雨湘¶
江水深生素波奮衣出門天地窄仗劒欲往旌旗多行¶
不得早歸來只今誰埽黄金臺¶
　　郭翼¶
　　　五禽言(錄四首/)¶
<pb:KR4h0143_WYG_188-29b>¶
布穀布穀催布穀去年官軍糧不足里正輸糧車轆轆¶
六月長枷在牢獄今年穀種未入泥布穀早催須早啼¶
蘆戛戛蘆戛戛沙場盡樵伐樵人指秃山無枝枿嗟嗟¶
鳳皇無處棲鷦鷯何處巢一枝¶
鍛磨鍛磨麥熟農夫餓家家無麥還租課年年溼麥五¶
斗租一石曬乾量不過磨子不鍛竈不燒門前誰呼婆¶
餅焦¶
秦吉了秦吉了人言汝是能言鳥嘲啁觜舌長賣弄言¶
<pb:KR4h0143_WYG_188-30a>¶
語巧野人張羅在林杪富貴一落樊中羈不如兩翅盤¶
天嬉¶
　　胡天游¶
　　　和禽言¶
　　　　婆餅焦¶
婆餅焦新婦腰鎌孫荷樵原頭麥熟空滿壟丈夫盡赴¶
征西徭嗚呼土鐺敲火淚如雨婆餅不焦心自苦¶
　　　　歸去樂¶
<pb:KR4h0143_WYG_188-30b>¶
歸去樂蜀道崔嵬天一角青泥百折費躋攀灩澦翻空¶
波浪惡嗚呼朝避長蛇夕猛虎干戈滿眼歸何所¶
　　楊維楨¶
　　　五禽言(并序/)　(錄二首/)¶
　　禽言無出梅都官之作予猶惜其句律佳而無風¶
　　勸之意故予製五禽言言若拙而意頗闗風勸焉¶
喚起喚起東方明門前已如市上林有烏殺司晨苦殺¶
蕭娘睡方美¶
<pb:KR4h0143_WYG_188-31a>¶
提胡盧提胡盧沽酒何處沽烏程與若下美酒高無價¶
小姑典金釵勸郎醉即罷君不見城中官長壺盧提十¶
日九日醉如泥¶
　　盛彧¶
　　　禽言¶
泥滑滑江南路雨雨風風怕春暮郎行三月未還家妾¶
心還似郎心苦泥滑滑妾難行閒階獨步青苔生階前¶
雨歇櫻桃發白日須明照羅襪只今世路滑如泥郎行¶
<pb:KR4h0143_WYG_188-31b>¶
善保千金軀¶
　　黄玠¶
　　　隠興迴文詩¶
萋萋草帶書窗碧瘦竹輕藤引客看棲鶴伴雲歸岫晩¶
斷虹拖雨過江寒畦分暗水池亭小石戴閑花野館殘¶
西崦松林通徑窈共君邀月對琴彈¶
　　謝應芳¶
　　　題村田樂圖用三五七言體¶
<pb:KR4h0143_WYG_188-32a>¶
老人村老瓦盆嘗作雞豚社不識州縣門阿翁醉倒阿¶
婆笑膝上吚啞弄乳孫¶
　　鄭氏允端¶
　　　秋夜三五七言¶
風乍起月初隂樹頭梧葉響階下草蟲吟何處高樓吹¶
短笛誰家急杵擣清砧¶
　　無名氏¶
　　　三五七言次李謫仙韻題宋復古秋山對月圖¶
<pb:KR4h0143_WYG_188-32b>¶
宋才清迪徳明思超雲物外筆落鬼神驚秋山舊跡令¶
人賞對月風流萬古情¶
　　李孝光¶
　　　送輔賢出山作首尾吟二首¶
儒官不畏簡書催拄杖休驚石上苔行到水窮雲起處¶
路從四十九盤來¶
路從四十九盤來樹底看雲首獨回客裏不知身是客¶
向人猶愛話簫臺¶
<pb:KR4h0143_WYG_188-33a>¶
　　陳樵¶
　　　轆轤進退格詩三首¶
　　　　空翠堂¶
蕉葉茙葵照檻明山光入室雨初晴平分天上無邊色¶
送盡江南未了青息石長年依砌活茯苓無種入階生¶
亭西昨日林霏重採藥歸來露滿庭¶
　　　　石樓草廬¶
一室寛於一畆宫隔林竹樹影重重青春著地十分綠¶
<pb:KR4h0143_WYG_188-33b>¶
白日經天兩度紅小草自憐無逺志茯苓終不近孤松¶
未須西憶金華洞只在周回百里中¶
　　　　蛺蜨圖¶
禁籞名園信所之深紅膩紫共春暉人疑落葉有生色¶
我道飛花上故枝掌上豔姬垂褏舞屋頭故吏竊香歸¶
花中只許秦宫活未必莊生入夢思¶
　　曹文晦¶
　　　五雜組¶
<pb:KR4h0143_WYG_188-34a>¶
五雜俎雙玉瓶舟已具潮已平五雜組雙玉筯水自流¶
天涯一㸃紅離思千萬重¶
　　大訢¶
　　　曹伯珪築室曰桂齋戲作俳偕體¶
阿仙騎蟾白銀闕醉折秋華餐玉屑霓裳曲散墮清塵¶
涼夜素娥悲白髪玉輪碾香空翠寒流光萬里君合歡¶
大星漸低海色白高齋翠影空團團萬巻芳心期厚地¶
憔悴秋香忍相棄百年若使富貴羈淮南小山歸不歸¶
<pb:KR4h0143_WYG_188-34b>¶
　　徐琰¶
　　　楊玉翁山居山字詩¶
天為詩翁惟愛山箇人生在萬山間朝凭山坐舒青眼¶
暮對山眠擁翠鬟山館讀書風俗美山田足食子孫閒¶
龜腸日飲山中醁何必仙山覓九還¶
　　張翥¶
　　　清河水漲荅復中吉監縣水字體¶
漭泱清河漲湍流滋浸淫滄溟渾灌注濁浪洁浮沈洲¶
<pb:KR4h0143_WYG_188-35a>¶
渚津涯濶泥沙沮洳深沿淮澤鴻滿漂蕩渡江潯¶
　　王思誠¶
　　　過夏縣有感作疊字詩¶
翼翼夏禹邑訏訏郇伯疆雍雍司馬里穆穆楊公鄉嗟¶
嗟聖賢逺悠悠風化長岌岌瑤臺頂奕奕鳴條岡蕭蕭¶
祠廟古寂寂城郭荒靡靡我行邁搖搖心憂傷¶
　　宋无¶
　　　鯨背吟用詩尾聨古句體(并序/)¶
<pb:KR4h0143_WYG_188-35b>¶
　　僕粗涉詩書薄遊山水偶託迹於胄科未忘情於¶
　　筆硯緣木求魚乗桴浮海觀千艘之漕餉勢若龍¶
　　驤受半載之奔波名如蝸角碧漢迢遙一似浮槎¶
　　於天上銀濤洶湧幾番戰慄於船中今將所厯海¶
　　洋山島與夫風物所聞舟航所見各成詩一首詩¶
　　尾聨以古句葢滑稽也非敢稱於格律然而風檣¶
　　之下柁樓之上舉酒酌月亦可與梢人黄帽郎同¶
　　發一笑云爾¶
<pb:KR4h0143_WYG_188-36a>¶
　　　　梢水¶
拔矴張篷豈暫停為貪薄利故輕生幾宵風雨船頭生¶
不脫蓑衣卧月明¶
　　　　鶯遊山¶
崖倚波濤頂接空黄鶯遊處樹成叢莫言山上人希住¶
多少樓臺煙雨中¶
　　　　日出¶
金烏搖上浪如堆萬象分明海色開遙望扶桑岸頭近¶
<pb:KR4h0143_WYG_188-36b>¶
小舟撐出栁陰來¶
　　　　揍沙¶
萬斛龍驤一葉輕逆風寸步不能行如今閣在沙灘上¶
野渡無人舟自横¶
　　　　海鷗¶
羣飛獨宿水中央逐浪隨波羽半傷莫去西湖花裏睡¶
芰荷翻雨打鴛鴦¶
　　　　沙門島¶
<pb:KR4h0143_WYG_188-37a>¶
積沙成島浸蒼空古祀龍妃石崦東亦有遊人記曽到¶
去年今日此門中¶
　　　　萊州洋¶
萊州洋内浪頻高矴鐵千尋繫不牢傳與海神休恣意¶
二三升水作波濤¶
　　　　水程¶
九日灘頭不可移九灘一日尚嫌遲何須頻問程多少¶
路上行人口是碑¶
<pb:KR4h0143_WYG_188-37b>¶
　　　　尋䑸¶
萬艦同䑸在海心一時相離不知音夜來欲問平安信¶
明月蘆花何處尋¶
　　　　抛矴¶
千觔鐵矴繫船頭萬丈灘中得挽留想見夜深抛擲處¶
驚魚錯認月沈鈎¶
　　　　出火¶
前船去速後䑸忙暗裏尋䑸認火光何處笙歌歸棹晚¶
<pb:KR4h0143_WYG_188-38a>¶
高燒銀燭照紅妝¶
　　　　落篷¶
潮信篷留風力慳落篷少歇浪中間殷勤為向梢人道¶
又得浮生半日閒¶
　　　　走風¶
夜颶顛狂浪捲天深淵多少走風船一宵行盡波濤險¶
只在蘆花淺水邊¶
　　　　櫓歌¶
<pb:KR4h0143_WYG_188-38b>¶
浪静船遲共一䑸櫓聲齊起響連空要將檀板輕輕和¶
又被風吹别調中¶
　　　　大浪¶
吞天高浪雪成堆搖蕩驚心眼怕開深謝波神費工力¶
幾回風雨送將來¶
　　　　探淺¶
探水行船逐步尋忽逢沙淺更驚心蓬萊近處更難徧¶
揚子江頭浪最深¶
<pb:KR4h0143_WYG_188-39a>¶
　　　　討水¶
海波鹹苦帶流沙島上清泉味最佳莫笑行人不風韻¶
一瓶春水自煎茶¶
　　　　討柴¶
海樹年深成大材一時斧伐作薪來山人指㸃長松說¶
盡是劉郎去後栽¶
　　　　直沽¶
直沽風月可消愁標格燕山第一州細問花名何處出¶
<pb:KR4h0143_WYG_188-39b>¶
揚州十里小紅樓¶
　　　　自題¶
乗興風波萬里遊清如王子泛扁舟早知鯨背推敲險¶
悔不來時只跨牛¶
　　鄭采¶
　　　題復古秋山對月圖用奇字體¶
天□□兮月朤朤山□□兮水㵘㵘木森森兮竹□□¶
蟄□□兮魚鱻鱻¶
<pb:KR4h0143_WYG_188-40a>¶
　¶
　¶
　¶
　¶
　¶
　¶
　¶
　¶
<pb:KR4h0143_WYG_188-40b>¶
　¶
　¶
　¶
　¶
　¶
　¶
　¶
御選元詩巻八十¶
