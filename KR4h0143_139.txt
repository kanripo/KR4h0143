# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:41.953367
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷三十一
<pb:KR4h0143_WYG_139-1a>¶
　欽定四庫全書¶
御選元詩巻三十一¶
　　七言古詩七¶
　　　洪希文¶
　　　　癸酉六月十四日臂痛不自聊戲作短句¶
　君不見將軍力挽十石弓勇沒天筈寒氣隆又不見翰¶
　林醉揮數寸管敕賜宫袍天色晩古人文武具全材但¶
　見伎倆忘形骸君㸔朱亥椎晉鄙袖千鈞鐵何偉哉詩¶
<pb:KR4h0143_WYG_139-1b>¶
　翁不復作是夢磨墨研丹足吾用晴窗巻手不停披塗¶
　竄典謨箋雅頌天公何事不見憐坐失肩背生憂煎頑¶
　然自覺不屬體縱有杯杓令誰傳諸君莫笑老無力他¶
　日為郎能執㦸¶
　　　袁士元¶
　　　　送信孚中住龍翔集慶寺¶
　梵王宫闕皆名山金陵佳麗非塵寰龍蟠鳯翥氣磅礴¶
　樓臺縹緲烟霞間上人昔年徃東海兩袖天香雲靄靄¶
<pb:KR4h0143_WYG_139-2a>¶
磐陀石上迎朝暾潮音洞口瞻神采尋幽近復遊天童¶
萬松徑裏支吟笻寒泉迸石影清淺髙崖挂月光玲瓏¶
秖今飛錫淩雲表妙髙臺上天花繞秋風江漢動餘思¶
何日留衣一傾倒¶
　　　和劉德彛海棠¶
主人愛花如愛珠春風庭院如畫圗搴衣曲徑歩花影¶
翩翩夜月飛長裾海棠睡起春正美花貌參差玉人似¶
主人吟賞夜不眠直欲題詩壓蘇子¶
<pb:KR4h0143_WYG_139-2b>¶
　　程從龍¶
　　　石壁山¶
熟湖周遭山歴歴諸山竒秀讓石壁石壁山人賢人隱¶
石壁山下蛟龍蟄乾坤巧置山臨湖要使湖光照山色¶
月來影浸玻瓈寒日出烟凝蒼翠濕雲氣吞吐天冥冥¶
巖阿花草春菁菁浮嵐晴助峰勢壯飛泉暝續厓猿鳴¶
潁川逸翁遊憩處呼吸山谷養神氣芝田烟暖稻畦豐¶
扃扉不就蒲輪致翁今日與羣仙伍手植松柏翠環堵¶
<pb:KR4h0143_WYG_139-3a>¶
節操松柏符貞堅壽齡石壁同今古¶
　　吳鍈¶
　　　舟次硤石避雨古廟¶
漠漠春雲起巖谷白雲飛空亂如鏃牧兒狂走過橋西¶
逺墅微茫數家屋浪髙雪陣風忽顛移舟小泊古廟前¶
坐待天回日西照江流不盡山蒼然¶
　　倚南海涯¶
　　　武夷山¶
<pb:KR4h0143_WYG_139-3b>¶
武夷山水東南絶行人徃來慕髙節千言萬語寫不盡¶
舉頭一覽羣峰列蒼松怪石勢欲奔峭壁雄崖怒相頡¶
中藏萬古心就隱三寸舌神仙事渺茫俯仰愧中輟静¶
觀物理總紛紜只好投簪共樵說朝從鹿豕遊夜伴溪¶
雲歇芒鞋竹杖任徘徊長嘯髙吟恣怡恱飢餐古檜精¶
渴飲幽泉潔我來武夷山老景成饕餮煩師借問九曲¶
溪終南捷徑何優劣¶
　　施琪¶
<pb:KR4h0143_WYG_139-4a>¶
　　　徑山寺¶
迢迢雙徑躋層峰層峯髙削青芙蓉嵐光掩映翠欲滴¶
夜半見日扶桑紅梵宫去天不盈尺樓閣崢嶸炫金碧¶
天香清徹旃檀林井泉寒鎖蛟龍宅煙霞欲曙撞華鐘¶
數千食指如雲從塵埃不到清淨界誰能面壁參真空¶
我來遊觀春已老緑隂静書留芳草盤桓絶頂俯人間¶
超然便覺乾坤小開襟乆坐松竹隂不知山外斜陽沉¶
西窗夜宿夢魂冷白雲流水皆知音山僧杯酒勤留客¶
<pb:KR4h0143_WYG_139-4b>¶
白飯香芹薦芳席明朝興盡下山去回首青山兩相憶¶
　　葉可權¶
　　　遂昌八景録(六首/)¶
　　　　東閬曉雲¶
閬峰崛起蒼玉屛曉氣觸石天冥冥白衣挂樹山色濕¶
宛如流水含春氷暾光穿林鶴初醒薄雲浮空結虛暝¶
老仙醉卧石屋深起來但覺衣裳冷¶
　　　　清華秋月¶
<pb:KR4h0143_WYG_139-5a>¶
飛閣峩峩矙空碧清氣逼人風露寂望舒駕月行青冥¶
滿地金波悄無跡天色如水空塵埃寒光透室秋徘徊¶
嫦娥對鏡作隊舞青鸞飛上瓊瑶臺¶
　　　　洗馬寒泉¶
將軍勇氣起吳越鐵馬追風汗流血寒泉一掬清戰塵¶
六月人間灑飛雪雪花濺落馮夷宫霜蹏蹴月如游龍¶
何須更尋渥洼種此水直與銀河通¶
　　　　釣魚清風¶
<pb:KR4h0143_WYG_139-5b>¶
老翁扁舟弄明月洲渚無人鳥飛絶清風澟澟醒醉魂¶
華髪蕭蕭吹白雪白魚如玉蘆花飛白浪萬頃堆琉璃¶
雲臺舊業付流水一聲長嘯蒼苔磯¶
　　　　後墅春耕¶
濃雲壓樹春雨足土脈如酥秧水緑大兒後墅扶耕犂¶
稚子前坡飯黄犢黄雲捲空桑柘疎鼓聲日暮鳴枌榆¶
烹羊炰羔醉耳熱仰天拊缶歌嗚嗚¶
　　　　長安晩渡¶
<pb:KR4h0143_WYG_139-6a>¶
平蕪斷楚迷行路野渡茫茫烟水暮孤舟隔㟁呼不來¶
落日寒沙㸃鷗鷺浮雲萬里空悠悠長安不見令人愁¶
長安在西向東笑欲借兩腋天風秋¶
　　吳存¶
　　　薦福山¶
昨日今日風日妍東舍西舍桃李連有衣且典洲上酒¶
無衣莫喚湖中船羣兒竹馬走争道誰家紙鳶飛上天¶
豈無長袖公莫舞共對青春非盛年¶
<pb:KR4h0143_WYG_139-6b>¶
　　趙彀¶
　　　申鎮廟¶
凌晨䇿馬趨靈宫縈紆一徑松蘿重兩山對聳忽開豁參差¶
殿閣蒼烟封溪回路轉得平土雲間雞犬存莊農廟庭喬木¶
巣野鶴沙瀬虎蹄遺新蹤仰觀絶頂倚霄漢陪山劒㦸攢¶
羣峰霏霏嵐光翠欲滴深林緑動春意濃包含元氣蓄雷¶
雨巨壑湛蔚藏神龍天香屢降新年榖有司時祀冝彌恭¶
　　丁仲倫¶
<pb:KR4h0143_WYG_139-7a>¶
　　　題明秀亭¶
灕江東過昭州城城邊虛敞明秀亭昔人創意豈云偶¶
愛此水秀山光明隔江荔浦雲横嶺西山銅鼔烟迷頂¶
萬刼金鐘古殿荒千尋玉井沈波冷徃年城市連江居¶
即今郊野無村墟淒涼三縣賦役少寂寞孤城樓櫓虚¶
我曾十年攝其守防虞聼事重營久幾畨舟楫重經過¶
屈指年華數來九髦倪見我重傷神繁華一去如浮雲¶
府公俱是豪俊客謂當鼓舞新斯民青雲飄風惜時晚¶
<pb:KR4h0143_WYG_139-7b>¶
白日留顧下邱坂何人為我呼梅公山頭啼鳥山花紅¶
一杯磊落澆心胸寫詩作向臨江風¶
　　卜友曾¶
　　　題劉材之家子昻書映雪軒扁¶
吳剛粉月成瓊屑灑向人間沃春熱東風刮地清夢闌門外¶
好山青不得白雲著雨飛難起曉來化作湘江水湘水姢¶
姢照美人對此心開幾千里臨池落筆幽思多白鬚道士來相¶
過日斜寫得黄庭去錦籠却送山隂鵞山隂春盡美人老¶
<pb:KR4h0143_WYG_139-8a>¶
茂陵劉郎拾瑶草瑶草年年吹古香至今殘雪明松表¶
　　李復¶
　　　題劉松年盧仝烹茶圗¶
老屋頺垣洛城裏緑樹團隂照窗几石牀散帙有餘清¶
應是先生睡初起竹鑪火暖蒼煙凝碧雲浮鼎香風生¶
白頭老媪不解事時間蚓竅蒼蠅聲柴扃日髙為誰啟¶
有愧鄰僧頻送米長鬚裹頭始出門想為韓公置雙鯉¶
松年圖此寜無情似覺七椀通仙靈何當更畫月初出¶
<pb:KR4h0143_WYG_139-8b>¶
仰天涕泗行中庭絶憐牛李方傾軋獨羡先生保貞白¶
孤忠耿耿孰與同足配能詩杜陵客¶
　　蔣時中¶
　　　大石山¶
大石山頭兀盤石下有靈物阻深宅珠宫弄月躍泉光¶
墨池飛雲沛甘澤瘦藤倒挂古洞前仙壇秋静明翠烟¶
龍兮冬卧春乃起素鱗聞雷飛上天¶
　　　釣魚臺¶
<pb:KR4h0143_WYG_139-9a>¶
仙人橋邊一塊石苔衣䙰褷䕶雲碧相倚陵陽立上頭¶
直下絲綸千百尺仙人今歸欎羅鄉飛蓬想像臨滄浪¶
若將巖渭等出處世間此事猶尋常¶
　　　趙王廟¶
鼕鼕社日楓林鼓旌旗飄拂神鴉舞池藕無花岸草荒¶
只有斜陽自今古古城西風吹袷衣下馬一訪真王祠¶
斷碑有字不可讀漢家舊事無人知¶
　　葉齊賢¶
<pb:KR4h0143_WYG_139-9b>¶
　　　題趙榮禄水村圖¶
坐窗不遨呻蠧竹兀兀那知皮生肉眼明見此水邊村¶
浣我胸中塵萬斛荒山寂歴蒼烟斜驚風颯颯鳴蒹葭¶
平沙暮寒群雁起垂柳掩映幽人家風流王孫摩詰手¶
妙處端如神所授等閒㸃綴皆精研怪底秋光生户牖¶
我家本住松江濵怳然一見融心神他年卜築遂君志¶
留取青山容散人¶
　　錢復¶
<pb:KR4h0143_WYG_139-10a>¶
　　　題燕穆之楚江秋曉圖¶
大船駕㠶曉欲發小船載客客未絶行李悤悤不憚勞¶
須㬰㑹面須㬰别江濤洶湧聲如雷名利縈擾心為摧¶
楚天秋髙何所有黄鶴磯頭多美酒便當吟笑解金龜¶
勿向風波空皓首¶
　　何致中¶
　　　招東塘若虎二丈¶
烟水涵月月欲昬冷光翠色互吐吞何人横笛溪上樹¶
<pb:KR4h0143_WYG_139-10b>¶
吹落蘆花霑釣綸釣綸巻盡花不見月淡烟疎水如練¶
白鷗何處忽飛來㸃破蒼茫秋一片對景有詩囊無錢¶
賣詩欲倩漁郎船剪蓴斫鱠招吟仙扣船醉泛玻瓈天¶
　　陳萬鈞¶
　　　和韓廷玉夜過采石頭¶
江烟霏霏江月黒寒光照耀玻瓈色當年江上錦袍人¶
騎鯨一去無消息天生此境絶險難驚湍九道奔空山¶
今宵波平浪如砥舟行恍若圗畫間欲問燃犀是何處¶
<pb:KR4h0143_WYG_139-11a>¶
漁父鳴榔隔烟霧羡渠鷗鷺獨忘機占盡滄浪自來去¶
　　王子昭¶
　　　詠練水¶
吳淞江上流來水鴨綠粼粼漾清泚東風無力藹清光¶
一片縠紋吹不起夜來雨漲三尺深鵁鶄鸂鶒争浮沉¶
芹芽迸土抽白玉柳線拂浪揺青金錦袍仙人乗一舸¶
此處恍然天上坐閒聼漁郎唱棹歌遥指竒峰三四朶¶
堤旁有人新結廬軒窗瞰水宜幽居村童喚渡去沽酒¶
<pb:KR4h0143_WYG_139-11b>¶
野叟就船來買魚風清月淡堪娱樂笑掬滄浪纓可濯¶
何須尋訪武陵溪不必思吞雲夢澤下流香水正遲遲¶
草邊得句何新竒地靈人傑萃斯景尚傳靈運嚴維詩¶
桃花浪暖魚遊處三十六鱗欲飛舉有龍若向此中蟠¶
早為蒼生作霖雨¶
　　胡惟仁¶
　　　題錢舜舉秋江待渡圗¶
夫容插天金陸離白波倒影揺參差江南西風渡船小¶
<pb:KR4h0143_WYG_139-12a>¶
山下落日行人遲楓林遥起漢陽思茆屋乆負滄洲期¶
漁竿老我底須老歸待白髮歸何時¶
　　潘士驥¶
　　　黄山八景(録一首/)¶
　　　　東浦暮㠶¶
江亭影壓白鷗路半竿紅日光流駐鼓聲欲斷汐信平¶
風勒檣烏轉林樹江天漠漠夜濛濛黄㡌出沒菰蒲中¶
人家籬落有驚犬月吐未吐江涵空¶
<pb:KR4h0143_WYG_139-12b>¶
　　顧華¶
　　　水西亭¶
横陽城西池水清鴛鴦鸂鶒交相鳴輕舠細網宻如織¶
幽人髙卧池中亭昨夜涼風吹天末秋思先驚入毛骨¶
城頭鼓角東方明起㸔青山半銜月¶
　　吳荃¶
　　　洞庭秋望¶
洞庭遥在天之東放歌濯足秋正中君山倒蘸翠螺濕¶
<pb:KR4h0143_WYG_139-13a>¶
湖水直與銀河通一㸃兩㸃沙鳥白千樹萬樹霜葉紅¶
美人姢姢隔秋水目極萬里雙飛鴻¶
　　余存庚¶
　　　試劒石¶
旌陽古劒寒如氷化成鍊就隂陽精鐵花亂雪星斗明¶
白帝夜哭蛟龍驚一朝提攜試蒼石海風吹斷寒雲色¶
天地髙低兩磨輪日月東西雙合璧劒光如風石如泥¶
劍風飛過石不知蒼松怒號起雷雨翠峽劈破青琉璃¶
<pb:KR4h0143_WYG_139-13b>¶
當年一斷成千古融液至今難綴補拂開蒼蘚勒竒勳¶
好向岐陽作鐘鼓¶
　　王子東¶
　　　中秋¶
青天化作白玉盤捧出七寳玻璃觴姮娥起舞太白醉¶
如此風流胡可忘北斗酌取瓊河漿秋風製就芙蓉裳¶
龍吟泓下虎嘯壑誰能著耳聼啼螿¶
　　王東¶
<pb:KR4h0143_WYG_139-14a>¶
　　　題文學館壁¶
主家池館臨官道門對琅玕如海島弟子讀書編綠蒲¶
詞人琢句思芳草憶昨送客悲年華隔簾微雨東風斜¶
春光滿眼忽自醉牆西一樹櫻桃花¶
　　蘇天爵¶
　　　送都元帥述律杰雲南開閫¶
世祖神武真天縱萬里中華歸一統當時六詔亦親征¶
大醜小夷咸入貢聖澤涵濡垂百年昆蟲草樹猶生全¶
<pb:KR4h0143_WYG_139-14b>¶
豈意狂童聳邊鄙戈鋋一埽成蕭然君侯累世稱將種¶
落落竒才奮忠勇徃歳乗軺諭蜀歸威名烜赫傳秦隴¶
邇來天子褒前功璽書追拜明光宫腰間金符射白日¶
胯下寳馬鳴春風金碧山髙天拱北瘴雨蠻烟今已息¶
元戎為國保遺民日讀豐碑歌聖徳¶
　　宇文公諒¶
　　　題王叔明破窗風雨圗¶
劉郎讀書如學仙朝不出户夜不眠時聞破窗風雨夜¶
<pb:KR4h0143_WYG_139-15a>¶
正是澂心對聖賢苕溪王子圗景象敬亭山色青連天¶
執經念子最清苦亹亹論道心相傳雞鳴喈喈天欲曙¶
疎櫺蕭颯寒聲度庭前漂麥總不知屋上捲茅寜復顧¶
人生窮逹那可知玉堂金馬自有期青藜他日夜相訪¶
却憶破窗風雨時¶
　　張翥¶
　　　題華山圖¶
華嶽連天向西起澒洞秦川三百里巨靈髙掌削芙蓉¶
<pb:KR4h0143_WYG_139-15b>¶
影落黄河一絲水雲臺霧谷巣神仙羽衣金節時周旋¶
大笑失脚白驘背歸來石上長鼾眠千載悠悠寄元賞¶
耳孫風骨猶蕭爽逺從丹邱渡滄海追挹神蹤欲長徃¶
何人想像圖真形疉厓隂洞髙林青上摩金天之帝京¶
下攬玉女之明星峰邪麓邪兩莫極虎豹叫絶烟霏㝠¶
仙家樓觀超然住遥認微茫是征路丹梯鐵鏁不可攀¶
直喚茅龍上天去¶
　　　發古城鋪¶
<pb:KR4h0143_WYG_139-16a>¶
黄蒿古城風巻沙澗頭衰樹嗁寒鴉歳云暮矣霜露積¶
夜如何其星漢斜滿衣落月行人起馬上夢魂猶在家¶
　　　范寛山水¶
憶昔徃尋剡中山髙明天姥相縈盤客路上頭穿鳥道¶
行人脚底踏風湍早寒露重多成雨洩霧濛雲互吞吐¶
僕夫相呼巖壑間空響譍人作人語溪窮㟁斷地忽平¶
石門壁立如削成隔水無數山花明中有人家雞犬聲¶
向來老眼曾到處此境俱作桃源行百年留在范寛筆¶
<pb:KR4h0143_WYG_139-16b>¶
水墨精神且蕭瑟上有翰林學士之院章恐是宣和舊¶
時物林猿野鶴應自在今我相見猶前日時平㑹乞閒¶
身歸一壑得專吾事畢¶
　　　題趙文敏公木石有先師題於上¶
吳興筆法妙天下人藏片楮無遺者南陽詩律動江湖¶
一篇才出人争寫二老風流傾一時只今傳畫仍傳詩¶
清涵月露秋見影黒入雷雨寒無姿仇山黄鶴去不返¶
苕溪鷗保歳俱晚好呼鐵爪夜錚錚刻向青珉照人眼¶
<pb:KR4h0143_WYG_139-17a>¶
　　　題陳所翁九龍戲珠圗¶
兩龍頡頏出重淵白日移海空中懸一龍回矯一倒起¶
側磔胡髯怒噴水大珠炎炎如彈丸爪底雲頭爭控摶¶
一龍仰首逆鱗露兩龍旁睨蒼崖蟠怪風狂電浩呼洶¶
天吳倅立八山動一龍後出尢崛竒半尾戲繞蜿蜒兒¶
兒生未角已神猛一顧却走千蛟螭陳翁硯池藏霹靂¶
徃徃醉時翻水滴便覺天瓢入手來雨氣糢糊渾是墨¶
我嘗見畫多巨幅簸蕩驚濤駭人目何如此筆窮變化¶
<pb:KR4h0143_WYG_139-17b>¶
三尺微綃形勢足是翁前身定龍精故能吸歘奔精靈¶
巻圗還君慎封鐍但恐破壁飛空冥¶
　　　題泰東山藏主十八開士圗¶
環瀛茫茫去不窮大鯨吹浪鼔颶風樓船如山不敢過¶
況在汎葦浮蕉中西方十八大尊者徑度萬里猶乗空¶
犀行水開蛟蜃露直下蹋入天吳宫龜魚背髙盂錫穩¶
中流正與靈槎同怪頭逹□四㒺象一單舁出龎睂公¶
鼻端嘘氣作飛塔舌上彈咒招䧏龍兩僧促膝披貝葉¶
<pb:KR4h0143_WYG_139-18a>¶
一衲裹足須山童雪毛白鹿岐角健斑尾黒虎雙睛紅¶
最後坐禪如古佛從渠摶控何神通吾聞浮屠多善幻¶
作詩自賞畫者工君不見海波横潰鬼神惡我無其術¶
安能東¶
　　　息齋竹石古木為㑹稽韓季博士題¶
老竹葉稀多秃枝新竹碧潤含幽姿籜中龍子振春蟄¶
突出雷雨頭參差旁蹲怪石石罅裂裂處恍惚疑龍穴¶
山中有樹皆十圍活榦撐青死槎折霜皮食盡乾蘚文¶
<pb:KR4h0143_WYG_139-18b>¶
半頂斬立雙椏分最後一枝身出羣垂枝倒走隂崖雲¶
李侯標致不可得小字親題别塗黒縱横不在摩詰下¶
蕭爽直與洋州敵玉堂學士欣見之濃墨大書真崛竒¶
森然一片鐵石筆妙甚七字瓊瑰詞此詩此畫今兩絶¶
把玩微風動毛髪只應真宰泣雕鎪一夜山窗冷秋月¶
　　　六月廿穴日泛湖遇雨¶
忽雷矆䁡奔雨急山靈晝藏水仙泣蝃蝀下飲湖水立¶
恍惚疑有蛟龍入疾風吹裂南天青芙蓉放香熏水腥¶
<pb:KR4h0143_WYG_139-19a>¶
吳歌楚舞方爛漫更盡花間雙玉缾¶
　　　題林若拙畫孤山圗¶
孤山處士孤吟處水影月香餘妙句鶴聲呌絶陵谷秋¶
修竹祠空幾愁暮白雲生根著湖水力盡西風飛不去¶
何人鞭石下崔嵬中流截斷魚龍路丹青樓觀花如霧¶
葵麥無情僅前度何似槎牙半死枝百年猶是咸平樹¶
荒烟壊柳斷橋水宿葑田深散鷗鷺畫船歌舞只須臾¶
落落詩名自如故野人亦有滄洲趣安得數椽相近住¶
<pb:KR4h0143_WYG_139-19b>¶
長待天寒欲雪時杖藜來訪梅邊墓¶
　　成廷珪¶
　　　送周草窗尊師歸廬山太平宫¶
匡廬之山仙所居銀河倒蘸青芙蕖三千里路昔一徃¶
十八社友今何如向來匡君結廬處至今海月懸髙樹¶
水流花落春復春洞府蒼茫隔烟霧西風蕭蕭吹短衣¶
賣藥修琹不歸去潯陽潮落海欲枯幾時再得麻姑書¶
桂風不跨林下虎回仙肯顧盤中魚幸留神物守丹鼎¶
<pb:KR4h0143_WYG_139-20a>¶
近喜弟子迎飇車世間信有揚州鶴㸔汝乗之上寥廓¶
晴窗須理白雲篇爽氣仍開紫霞閣袖中寳劍且藏鋒¶
彭蠡小龍方睡著¶
　　　題婁仲英山居圗¶
近代幾人畫山水郭畀無人朱敏死後之作者徒紛綸¶
得骨得皮誰得髓聞君埽却山居圗令我見之心獨喜¶
前山環伏如虎蹲後山奔騰若龍起緣溪草堂星散居¶
嘉樹陰陰雲旎旎豈無采藥古仙人亦有㸔書兩君子¶
<pb:KR4h0143_WYG_139-20b>¶
七十老翁居竹間老去胡為在城市君如有意肯相過¶
貌得滄江弄清泚¶
　　　送天長教諭孫允誠任滿歸金陵¶
憶昔君方少年日文帝潛宫曾一識龍飛上天不可攀¶
圗畫空餘兩竒石閉户讀書三十秋一線為官才領職¶
天長令尹莫我知苜蓿朝盤勝肉食三年官滿來揚州¶
僦屋正近横江樓門前車馬日如市談經講易皆公侯¶
公侯滿座即沽酒典却篋内青鼯裘鄉心苦憶長千里¶
<pb:KR4h0143_WYG_139-21a>¶
明日君當渡烟水中山李桓文中雄乃是君之渭陽氏¶
深衣再拜如母存故宅重歸令客喜豈無舊業問松筠¶
亦有清輝照桑梓青雲熟路君何如白髪滄江吾老矣¶
　　　題畫史王夢麟巻¶
老翁窮居廣陵市四壁蕭然只圗史題詩不博一文錢¶
枯瓦磨窮空費紙不如鄉里諸妙年翰墨游戲王公前¶
解衣盤礴作山水一幅寜惜千金捐何人最得滄洲趣¶
麟也於今稱獨歩狂吟寄興肯相過畫我東橋竹居處¶
<pb:KR4h0143_WYG_139-21b>¶
　　　題顧秀才所藏舟中看月圗¶
放船晩作南湖遊一葫蘆酒當船頭白雲裁衣紫霞帔¶
松風吹髪寒颼颼少焉月出影零亂散作百頃玻瓈秋¶
有月復有酒不飲令人愁謫仙在何許空塟青山頭我¶
家草堂月更好何如返櫂歸來休歸來休癡人不飲月¶
亦羞素娥起舞我摘阮對飲豈必論觥籌千載與月同¶
風流¶
　　　馬國瑞所題李龍眠畫赤黒二馬相戲巻子索¶
<pb:KR4h0143_WYG_139-22a>¶
　　　詩因題巻後¶
君不見項王烏騅如黒龍蹴踏萬里烟塵空五年乗之¶
勇無敵七十二戰收竒功又不見白門赤兔來向東神¶
物終屬雲長公百萬軍中刺名將疾如健鶻追秋風龍¶
眠居士新貌得毛色意態將無同沙場無人白日静平¶
坡淺草青茸茸雙蹄卓立欲變化兩尾突起争豪雄還¶
君此圗三歎息此馬忽去難再得江南異事人未知又¶
見麒麟出東壁¶
<pb:KR4h0143_WYG_139-22b>¶
　　　謝馮仁伯惠雙雞¶
可人送我雙鶤雞五色毛羽生方齊下堂呼兒解其縛¶
意欲飛上茅檐棲山家得雞如得鳯寜與野雉論高低¶
吾欲洗鼎試靈藥白晝聼爾雲間啼¶
　　　劉商觀奕圗¶
茅生絶藝天下無何以刻此觀奕圗劉商易之亦驚倒¶
神妙似與龍眠俱松隂對奕者誰子豈非甪里園公乎¶
雲綃霧縠古冠佩童顔雪頂滄溟枯野樵旁立太癡絶¶
<pb:KR4h0143_WYG_139-23a>¶
歸來始覺仙凡殊斧柯竟化作塵土世間甲子真須㬰¶
老夫只解飲醇酒一著輸贏曾放手市㕓有地寄閒身¶
却覓南山橘中叟¶
　　　題墨梅巻子¶
千年老枝生鐵色雪魄氷魂誰貌得三生石上見逋仙¶
獨鶴歸來楚雲黒何郎垂老客揚州花前勸酒仍風流¶
江城吹笛月未落夢回一夜生春愁¶
　　　題蘇昌齡畫秋江送别圗贈湘中江可翁¶
<pb:KR4h0143_WYG_139-23b>¶
白沙江頭水楊樹正是秋風送君處海門日出潮欲平¶
把酒娛君君不住楊公廟前聞鼓聲多少行人此中去¶
江子於今空復情干戈滿地兵縱横丹楓葉墮山鬼嘯¶
黄竹叢薄飢鼯鳴湘中有家不得往時對此圗雙眼明¶
　　　兵部危太樸郎中家於臨川雲林山上請方方¶
　　　壺作雲林圗太樸索詩賦此¶
宇宙有此雲林山三十六峰如髻鬟雲林先生讀書處¶
長松芝草非人間白雲裁衣亦自足青精製飯何曾慳¶
<pb:KR4h0143_WYG_139-24a>¶
朝光空濛起舒眺人跡迥絶窮躋攀青天蕩蕩海月出¶
照見先生氷雪顔惟有方壺契幽眇貌得彷彿來塵寰¶
宫中聖人正問道布衣召入蓬萊班玉堂給札縱揮灑¶
金匱啓鑰煩修刪於今聼履上霄漢聖人未放先生還¶
山中䘮亂復何有飛瀑落澗空潺湲青林鳥啼野花發¶
白晝虎嘯松風閒朝廷宴坐見圗畫亦應懐我雙佩環¶
方壺生在何處何不同來玉京住魚龍夜落河漢秋却¶
泛靈槎共歸去¶
<pb:KR4h0143_WYG_139-24b>¶
　　　二月二十日同李希顔遊范文正公義莊登天¶
　　　平靈巖兩山希顔有詩因次其韻¶
闔閭城外草芊芊桃花杏花紅爛然物華兩岸眼零亂¶
畫船春水如登天櫂歌却轉横塘去山寺鐘聲日將暮¶
長松夾徑風泠泠曾是先賢舊行路老禪蔬食作清供¶
留宿白雲最深處瓣香復拜忠烈祠巵酒誰澆洛陽墓¶
清談朝士亦東來白髪野翁猶北至曉乗竹轎度羊腸¶
地豁川平還散歩蘄王墳上無紙錢却讀殘碑不成句¶
<pb:KR4h0143_WYG_139-25a>¶
一羣山鳥自驚飛無數野花空媚嫵此中俯仰二十年¶
一廢一興皆可舉濡毫拂石重題名搔首臨風謾懐古¶
人生身後可奈何欲乞南峰一抔土山靈有意肯相容¶
書劵便當酬地主¶
　　　夜泊陳店舟中寫懐兼簡雲林髙士時張孟膚¶
　　　同舟¶
葑門曉發吳淞船手把傳符津吏前五年别家走未已¶
素髮蕭蕭垂兩肩小龍江頭舊遊處東家西家爭招延¶
<pb:KR4h0143_WYG_139-25b>¶
悤悤㑹散等過鳥風吹湖水春無邊雲林髙士獨不見¶
倚篷四望心茫然驚湍疉浪豈作惡渚花江草仍争妍¶
夕陽收港泊陳店入市買魚燒荻鞭蓉城公子今最賢¶
賦詩行酒能周旋一談一笑燭欲盡野戍不聞鐘鼔傳¶
却憶山中小兒女如此月明應未眠¶
　　　和楊孟載春愁詩韻録寄楊鐵崖¶
小窗病酒厭厭卧春色三分二分過仙人謾識藕絲長¶
金銅難補菱花破花間黄蝶也雙飛葉底青梅纔一箇¶
<pb:KR4h0143_WYG_139-26a>¶
綵筆題詩人未歸愁腸一似車輪大¶
　　　長江送别圗送周平叔之通州丞¶
福山蒼蒼倚天碧狼山巉巉生鐵色兩山當江作海門¶
力盡神鞭驅不得滄波萬里從西來楚尾吳頭天一碧¶
隂風轉地鯨怒翻黒霧連空龍起立來舟去楫不敢動¶
袖手旁觀唯歎息扶桑浴日飛上天百怪潛消杳無迹¶
水光鏡浄山亦佳目送雲㠶髙百尺青霄要路君既官¶
白首窮途我猶客烟中隐隐見孤城令我思鄉心轉劇¶
<pb:KR4h0143_WYG_139-26b>¶
驪駒歌罷將奈何倚杖江南望江北¶
　　李孝光¶
　　　湖山八景(録四首/)¶
　　　　沙頭酒店¶
陌頭楊柳金蟲落雨過桃花香漠漠沙堤小市如新豐¶
阿姬十五當壚惡縷金半臂雙鴛鴦翠杓銀缾喚客嘗¶
嘶殺門前五花馬羅敷有夫空斷腸¶
　　　　山頂樵居¶
<pb:KR4h0143_WYG_139-27a>¶
隐者避人如避虎樸素衣冠自中古長老嬉遊類小兒¶
一生不識持門户南山阿婆許嫁女北山老翁自迎婦¶
野花竹葉並銀釵山中黄金賤如土¶
　　　　秋江漁火¶
八月九月風氣肅白波如山楚天緑蒼蒼夜色入蘆花¶
船泊中流燃楚竹夜半起坐寒颼颼遥見驚飛雙白鷗¶
鱸鱠蓴羮入吾夢扁舟去趂三吳秋¶
　　　　竹引流泉¶
<pb:KR4h0143_WYG_139-27b>¶
山頭窪尊積霜雪銅缾持㪺療飢渴汝家阿段太憐君¶
斬竹來從虎豹羣傳聲夜落青雲濕坎中已作糟牀泣¶
回首碧山心獨苦行逐蛟龍作雲雨¶
　　　鑑湖雨¶
越角鑑湖三百曲雨餘曲曲添新緑八月九月風已髙¶
詩人夜借漁船宿漁翁城中沽酒來筐底白魚白勝玉¶
當時賀老狂復狂乞得鑑湖此生足¶
　　　和叔夏寄童質夫¶
<pb:KR4h0143_WYG_139-28a>¶
溪頭春水緑欲活溪上行人馬蹄滑溪山周帀空翠香¶
駐馬㸔山惜不發有客有客蒼髯睂蘭襟蕙帯光參差¶
手携鯉魚壓清酒勸我且復留斯須道旁廢垣蘚花裂¶
昔人富貴春雲滅此時不飲將奈何為君醉倒溪頭月¶
　　　舟中為人題青山白雲圗¶
江氣贔屭如蛟龍曉風吹落金夫容神女淩波洗雲去¶
暮為行雨陽臺東朝來白雲散白石小姑蛾睂翠欲滴¶
老蛟化為百歳翁彭郎磯頭夜吹笛¶
<pb:KR4h0143_WYG_139-28b>¶
　　　秋曉角¶
青天蕩蕩吞孤月衆星熒熒明復滅城中雞鳴如蒼蠅¶
城頭畫角哀鳴裂八月九月風驚沙窮邊夜夜吹梅花¶
四方無事卧笳鼔行子何用思還家¶
　　　墨梅¶
銀蟾呵春墨花碧香落江南濃欲滴孤山招得老逋魂¶
白鶴歸來楚雲黒王孫歳晩客京華衣上緇塵深一尺¶
小姬未嫁怨東風夜夜髙樓吹鐵笛¶
<pb:KR4h0143_WYG_139-29a>¶
　　　覺此山和尚新住持雙峰作此賛歎之¶
雙峰矗天佛頭碧雙峰插地滄海黒道人入山化作雨¶
藍玉亭邊深一尺光明白氎紅鬘衣說法香南連雪北¶
紫皇香案九重天日照麒麟生五色¶
　　　宿雁山下作瀑布詩寄徐仲禮¶
金臺刺天一萬丈湧出海底開青蓮下有三千六百地¶
軸相鈎聨壓徧東南地欲折白龍捲海飛上天雷公撃¶
鼔馮夷鞭龍漦入江化為石巨靈扶起太古色應真晏¶
<pb:KR4h0143_WYG_139-29b>¶
坐天人來十八招提若幻出長風吹開天骨碧¶
　　　張葵齋所藏江山風雨圗¶
元氣菌蠢生蛟龍銀河倒插金芙蓉九疑正在九州外¶
碧樹悄悄連丹楓上有萬古不死之明月下有掀天巨¶
浪之長江有客有客陸龜䝉徃來江南成老翁天地無¶
家屢回首放船去踏江上之青峰船頭十日懸青雨風¶
拔銀山映東户山隨沒鶻落中原水作巴蛇走全楚向¶
來英雄定黄土空遺絹素流今古天地一合如金甌萬¶
<pb:KR4h0143_WYG_139-30a>¶
歳千秋奉明主¶
　　　次歐陽公效孟郊體㸔竹緑字韻題慶上人萬¶
　　　竿圗¶
白石如白羊起跪變化速芸芸籜龍雛身與雲俱綠嗟¶
哉兩神物曾不受廹逐我有囊中方因之試餐玉袖中¶
釣鼇手十年夢漁屋鳯凰千仭姿未省一枝足自我見¶
此君夜夜翻凍醁踏倒山中玉板師春風大笑成三宿¶
　　　送周生¶
<pb:KR4h0143_WYG_139-30b>¶
二月已暮江水深春風吹折行人心山頭明月落未落¶
杜䳌夜半莫哀吟泊船上有青楓林¶
三月欲來花繞陌又唱銅鞮送行客男兒莫爾可憐生¶
男兒生身好顔色拔劒起舞雞鳴柵¶
　　　題周耕雲為蕭元泰畫龍虎仙巖圖¶
龍虎之山仙所寰我昔夢寐遊其間乾坤風氣結沖秀¶
中有正一元都壇羽人授我九節杖林磴窈窕窮幽扳¶
金宫蕊殿起寥廓翠厓丹巘深迴環峰頭時飄白菡萏¶
<pb:KR4h0143_WYG_139-31a>¶
石上誰種青琅玕諸巖一覽二十四總似瀛渚蓬萊山¶
清溪浮空引雪練逺岫隔水來烟鬟就中仙巖更竒絶¶
上有玉樹皆團欒虹光半夜出雲杪云是石室韜神丹¶
欲求刀圭已衰疾羽人去我如飛翰褰裳澗曲采芳杜¶
斷猿疎雨春山寒覺來俗事日滿眼歳月冉冉隨驚湍¶
㑹稽蕭君忽相訪笑以此圗令我㸔夢中羽人貌真似¶
而我别後鬢毛斑題詩聊復記疇昔願拂塵服髙驂鸞¶
　　　與朱希顔㑹王山人家書其壁¶
<pb:KR4h0143_WYG_139-31b>¶
小山培塿溝中蛙大山宛轉行黄蛇風吹海霧麴塵起¶
山頭紅樹紅如霞東來明月無根蔕我行忽至山人家¶
山人好事喜客至賔客滿屋書滿車眼中頓有玉人兩¶
膝上文度鳴嘔啞祝婦家傾伯倫釀驅兒手煮盧仝茶¶
彌明結喉石鼎句禰生頓足漁陽撾原上脊令古兄弟¶
山中雞犬秦桃花百年富貴謾稱意歳月衮衮春江波¶
跖顔天壽不足惜蟲沙猿鶴令人嗟我起勸爾一杯酒¶
但持仁義終身多今夕何夕且樂飲奈此明月青天何¶
<pb:KR4h0143_WYG_139-32a>¶
　　　和陳叔夏章字韻詩送此山師¶
天孫織錦當朝陽銀梭軋軋回天章麒麟鳯皇映東壁¶
煌煌珠笈帝所藏分送天人寳華雨紫狐夜泣龍髯塵¶
袖間明月大如屋老蛟來飲銅盤露天孫何曾辛苦為¶
東風吹綠雲錦機娉婷盈盈渡河漢世上那有新相知¶
　　　北風寄陳輔賢¶
蕭蕭北風吹客船月未出海天蒼然客子放歌脚扣舷¶
蕭臺東頭天裹海蕭臺西頭山刺天君行西過釣臺口¶
<pb:KR4h0143_WYG_139-32b>¶
寄謝江邊老病叟坐㸔雲臺落人手丈夫豈敢愛微軀¶
奈此黄花一樽酒¶
　　　十五夜泊舟渚磯¶
采石不見李太白騎龍上天吹紫笙天上甚樂苦無酒¶
東游十二白玉城蛾眉亭下明月出牛渚磯頭春水生¶
一鶴西飛向何處惟聞萬壑松風聲¶
　　周伯琦¶
　　　賦得灤河送蘇伯修參政赴任湖廣¶
<pb:KR4h0143_WYG_139-33a>¶
清灤悠悠北斗北千折縈環䕶邦國直疑銀漢天上來¶
揺漾蓬萊五雲色蛟龍變化深莫測金蓮滿川淨如拭¶
鑾輿歳歳兩度臨雨露同流草蕃殖長亭短亭來徃人¶
朝夕照影何曾息相君親授臨軒敕紫騮嚼齧黄金勒¶
却從江漢望龍岡三疊晴虹勞夢憶¶
　　貢師泰¶
　　　金谿縣葛烈女廟¶
金谿廟前草離離金谿廟中兩女兒青山猶似舊時色¶
<pb:KR4h0143_WYG_139-33b>¶
流水不盡行人悲翠翹珠珥垂孔雀廟門深鎖藤花落¶
靈風蕭颯半空來髣髴音容啟珠箔憶昔里中初賦銀¶
銀賦日急家日貧父身搒掠痛欲絶女兒憤結何由伸¶
鬼狐夜號天漆黒大冶騰騰火光烈可憐踴躍雙蛾睂¶
變作兼金白如雪君不見緹縈上書更肉刑木蘭逺赴¶
可汗兵固知才畧過男子不如孝女英烈能捐生又不¶
見湘妃江邊淚斑竹韓慿冢上連理木固知精誠可相¶
召不如孝女感化獨神速赤龍並駕參嬋娟萬古日月¶
<pb:KR4h0143_WYG_139-34a>¶
懸中天人生雖死名不死吁嗟丈夫應媿爾¶
　　　為郭宗道祭酒題韓滉移居圗¶
田夫生長田間住辛苦移家向何處老牛帶犢驢引駒¶
婦姑騎過前村去牽衣裹兒嚢在肩瓠壺瓦缶縣蒲韉¶
一童鬅鬙隨左右兩髯傴僂相後先新來茅屋徒四壁¶
東鄰西鄰不相識種田未了主家租又恐官司著差役¶
唐朝宰相韓晉公念爾流離多困窮當時落筆豈無意¶
正欲廊廟知民風願得轉徙安居室周公亦曾作無逸¶
<pb:KR4h0143_WYG_139-34b>¶
　　　分題得姑蘇臺送吳元振赴江浙省左丞¶
姑蘇城外江水緑姑蘇臺是吳王築吳王宴罷越王來¶
館娃夜冷宫門開落花飛去春無迹江邊却起姑蘇驛¶
馬頭旌節何皇皇候吏傳呼謁道傍孤山梅白堤柳黄¶
相君入坐中書堂¶
　　　題山水圗¶
前山後山雲亂起山脚入溪清見底溪南更有山外山¶
散如浮塵聚如米老楓枯櫟葉紛紛下有人家深閉門¶
<pb:KR4h0143_WYG_139-35a>¶
鈎絲欲收風浪急却迴雙艇來籬根老翁曵杖行傴僂¶
一童負樵一童斧筆端意度盡神妙巻裏衣冠自淳古¶
商周寂寞經幾秦後來莘渭寜無人茫茫耕釣去不已¶
武陵竟隔桃花春¶
　　　題江隂丘文中山水圗¶
老龍渴飲池中墨飛上半天成崱屴雲烟著地凝不開¶
白晝神驅太隂黒筆端巧奪造化功咫尺峯巒千萬重¶
長林似灑楓葉雨虚亭不動松花風隔江更有山無數¶
<pb:KR4h0143_WYG_139-35b>¶
江上扁舟纔半渡他年白髮許重來為君别寫容城賦¶
　　　送張介臣伴讀歸省濟南¶
雲天迷濛日脚消雪花散亂風飄蕭重裘著體如壓鐵¶
呼酒不來寒正驕東風匹馬去千里仰視王屋當雲霄¶
到家方慰母心喜入門更聼兒啼嬌華燈夜照舞衣熱¶
髣髴鳴鳯和笙簫暗黄著柳垂長條虎闈春信趣還鑣¶
　一杯遲子城南橋¶
　　　　題二馬圗¶
<pb:KR4h0143_WYG_139-36a>¶
鐵喙騧連錢驄何年墜影江水中蒲稍西來八尺龍天¶
閑十二為爾空五花雲錦吹東風¶
　　　送涇王府蒲司馬西還¶
重弓滿引鳴鏑和翻身躍馬渡長河日髙射獵王半醉¶
軍中司馬功最多白狼西來獻天子腰間玉龍鱗甲紫¶
寳書緘奏動神京黄封御酒貺邊庭弦蒲汭鞠幾千里¶
芳草淒淒春似水鳥聲山色不勝情枚生作賦才難比¶
　　　題牧牛渡水圗¶
<pb:KR4h0143_WYG_139-36b>¶
兒騎牛兒騎牛兩牛渡水當中流一牛帶犢臨沙洲沙¶
洲泥深沒牛足中流浪髙拍牛腹長繩墜手衣裹身前¶
者起顧後俯伏牛背欹傾不自由誰云稳比萬斛舟待¶
兒出險走平地畫圗忽落東海頭東海頭飯牛之子曾¶
封侯¶
　　　題顔輝山水¶
蒼龍渡海成疉嶂屴崱西來勢何壯盪摩日月嘘雲烟¶
回薄風霆起波浪懸流晝夜相舂摐恍惚銀河落天上¶
<pb:KR4h0143_WYG_139-37a>¶
橋横霞嶺類天台谷隐龍湫疑雁蕩若非華葢及武夷¶
無乃仙都與秦望參差飛觀倚半空錯落長松髙百丈¶
烟横絶磴畏﨑嶇路出平川喜夷曠野老朝畊屋角雲¶
漁翁晩釣籬根漲偶隨鶴舞抱瑶琹猶恐猿啼驚蕙帳¶
畫師盤礡精天機元氣淋漓歸意匠毫芒㸃染逺近間¶
咫尺巻舒千萬狀三年老我東海隅立馬㸔山每惆悵¶
麻姑敬亭曽見招何日相從脫塵鞅¶
　　盧琦¶
<pb:KR4h0143_WYG_139-37b>¶
　　　鞦韆¶
緑窗美人閉深院燕語鶯啼春事半畫䦨睡足四無人¶
空與東君說幽怨綵繩嬝嬝挂青烟羅韈纎纎翩翠袖¶
紅妝髙出牆頭花繡帶斜飛亭際柳香風蕩漾春誰主¶
願學飛仙飛不去黄昬溪月浸梨花背立鞦韆悄無語¶
　　　燭¶
海棠庭院日西入絳蠟凝香髙一尺銀臺照夜春溶溶¶
金屏繡褥光相射洞房寳扇雙鳯花丫鬟纎手籠絳紗¶
<pb:KR4h0143_WYG_139-38a>¶
蘭燈交輝奪明月玉杯照影傾流霞髙堂舞袖沉香暖¶
歡娱未盡春宵短長風駘蕩落花多野鳥啼春動幽怨¶
　　　秋蚊¶
茉莉堂前月華吐飛蚊擾擾晴雷怒深閨小玉焚椒蘭¶
繡幕穿簾柳花度芙蓉夜卧銀燭滅緑紗如煙罩香雪¶
潛身飛入羅扇風耳畔營營宵不絶瓊肌一咂雨夢回¶
玉腕斜批守宫血屋外寒蟬自清素夜夜長吟飲花露¶
　　　至正已亥夏予遊壺山宿真淨巖即景賦詩奉¶
<pb:KR4h0143_WYG_139-38b>¶
　　　簡古道了堂二師¶
六月翠壺山下客凌晨登山如絶壁支笻徑上真淨巖¶
頭上青天纔咫尺髙僧十載棲巖幽啟扉相見還相留¶
欣然坐我斗室底滿室嵐氣生清秋開窗一覽數千里¶
滄海微茫等杯水客㠶來徃烟雨中人家逺近林巒裏¶
平生讀書苦不多時事如此將柰何蠅頭蝸角付一笑¶
㑹當結屋山之阿¶
　　　望湖亭¶
<pb:KR4h0143_WYG_139-39a>¶
望湖亭外波蕩蕩漁舟客櫂頻來徃好風巻雨黒雲收¶
十里湖天平似掌長川極浦秋雲清錦帆自信牙檣輕¶
蘭橈掣動龍蛇影櫂歌驚起鷗鷺盟昔日席上珍今作¶
宦中客兩載遊帝京雙鬢半垂白三衢非為嬾折腰楓¶
城聨䕃桐隂色黄金孰鑄子期形白玉空教和氏泣丈¶
夫氣概無憚勞對此江山趣自髙浩歌長嘯天地窄笑¶
殺馮唐歎二毛¶
　　朱徳潤¶
<pb:KR4h0143_WYG_139-39b>¶
　　　偕張清夫登道塲何山¶
松楸夾道雲迷麓細泉無聲走空谷捫蘿倚磴行轉緩¶
百折峰蠻㸔未足鷓鴣泣雨山漫漫懸崖老樹蒼虬蟠¶
登樓倚檻俯木末潄泉汲澗分餘湍老僧延坐話夙昔¶
夜半談空屢前席自言乆是兹山主殿下長垣屢封植¶
山頭碧瓦如連環曾聞仙客來雲間猿驚鶴怨知幾許¶
伊吾聲斷愁空山明朝烟雨開晴旦折花臨水春將半¶
我亦歸山讀故書何必懐仙生浩歎¶
<pb:KR4h0143_WYG_139-40a>¶
　　　題張參政所藏驄馬滚塵圗¶
盛唐太僕王毛仲八坊分隊三花動當時畫馬稱曺韓¶
尺素幻出真龍種玉花照夜爭新妍一馬滚塵&KR1058;尾鮮¶
昻頭不受金絲絡汗血輾沙生晝烟翰林妙寫不減古¶
名駒染出清豪素延祐君王賞駿材金盤賜帛開當守¶
時清處處生驪騧何必漢朝稱渥洼王良幸勿嗔踶齧¶
一躍天衢千里沙¶
　　　仙山圗為趙彦昭賦¶
<pb:KR4h0143_WYG_139-40b>¶
崆峒之山戴斗極疉嶂横陳開碣石翠崖丹磴互低昻¶
複閣層闌轉空碧碧桃花落笙聲幽雙成吹玉彩鸞謳¶
跨鳯騰雲去無跡清猿啼斷層崖秋霞光隐映山長在¶
寰海茫茫隔烟靄舊遊仙侣謾招呼誤落人間幾千載¶
吳争越戰何可數束書欲問桃源路畫圗空見避秦人¶
隔水漁郎不相顧¶
　　　陪于思庸訓導登道山亭觀梅(用坡/仙韻)¶
道山亭下梅花村坡仙作詩為招魂明姿照人隔寒水¶
<pb:KR4h0143_WYG_139-41a>¶
瘦影帶月欺黄昬先生頗厭郡齋冷持書晩約窺山園¶
松風吹香清人骨地爐烟銷酒初温孤標已出羣卉上¶
故遣雪意迷晴暾和羮結子時較晩先傳春色來衡門¶
天寒谷幽翠袖薄豈知青鳥能傳言明晨㸔花重有約¶
呼童埽石羅清罇¶
　　　觀内廐洗馬¶
黄雲灑雨沙塲秋灘髙水平凝不流曉霜襲透蒼駝裘¶
圉人浴馬津水頭緑驃連錢雙驊騮日光射波脂膩浮¶
<pb:KR4h0143_WYG_139-41b>¶
青絲脫鞚黄金鈎輕爬短刷濕未收三花翦鬃平且柔¶
籋雲駿氣將無儔束芻斗豆豈馬羞茫茫豐草生林邱¶
霜蹄胡為踏長楸振鬛一躍期天游¶
　　　宿楊大使書齋晨起畫扇¶
闗河月落星垂空怒蚊如雷窺帳中屋頭初日炎霧起¶
坐想氷雪撐心胸人間能消幾炎熱竹馬小兒成老翁¶
百年事過只如夢癡蠅著人欺睡濃素紈入手意蕭爽¶
揮斥酷暑無餘蹤昔聞誤筆王大令我亦寫作雙長松¶
<pb:KR4h0143_WYG_139-42a>¶
他時愛畫不愛扇梧桐葉落生秋風¶
　　　為鄧靜春作幽谷圗¶
山深冥冥溪谷陰怪石突出當重林廻壑奔流石礧磈¶
寒霧噴薄浮輕岑猿猱飛攀山欲立懸崖老樹蒼鱗濕¶
有客擔簦負長笈欲行不行驢脚澀風吹征衣天欲暮¶
旅館不逢前沮渡此際遥知行路難却向今朝畫中覩¶
　　　春暮感懐¶
辛夷花落芳林静啼鴂聲乾雲欲暝暖風吹雨緑隂生¶
<pb:KR4h0143_WYG_139-42b>¶
梅子心酸猶未醒書窗睡思將無慿故山幽夢青峥嶸¶
平生自有泉石念寸祿無干何用名薫天富貴那足恃¶
厚祿未為身後計破垣發屋笑王涯長棄勲名如脫屣¶
　　　題石崇錦帳圗¶
洛陽金谷園中花雕玉為闌繡作遮琉璃器多出珍饌¶
瑪瑙街長行鈿車椒房塗香貯歌舞曵珠珥翠籠輕紗¶
珊瑚扶疎三四尺王羊貴戚爭豪奢那知花滛風雨妬¶
古來山澤生龍蛇嬋姢墜樓寳珈碎月明夜半啼驚鴉¶
<pb:KR4h0143_WYG_139-43a>¶
　　　雪中觀漁¶
同雲蔽天江茫茫門前雪髙一尺强漁人並舟鼔雙棹¶
大罾入水瑶䋲長老翁哺兒姑曵網甕頭酒熟炊粳香¶
醉中不脫一蓑玉仰天叫笑鳴雙榔自從水利筭湖灤¶
漁鹽大載需官場畊桑雖佳租稅急縣前胥吏如貪狼¶
江天四時各有象人世反覆多炎涼勸君更放雪中餌¶
飢鯨挂鬛江中央¶
　　　八月九日武林逹宣差招宴時武良弼太守廉¶
<pb:KR4h0143_WYG_139-43b>¶
　　　山御史同席¶
八月九日天氣涼老仙㑹客登髙堂㑹稽太守廊廟噐¶
黼黻政事多文章烏臺御史守風節州牧縣令皆循良¶
盍簪偶爾動清賞開筵四座羅壺觴太元真人睂宇秀¶
辭辨析理推毫芒舉杯問答興未已歌舞落日增輝光¶
嬌鬟戲作猛將躍大娘解演詞人狂氷弦戛撃筝雁度¶
玉板拍裂鳴鼉轟嬋姢鬢嚲珠阿娜細腰裙動金琅璫¶
霜糖炊粳薦膏䁝海錯飣盤傳蔗漿蠟炬照席飛銀燼¶
<pb:KR4h0143_WYG_139-44a>¶
桂花繞屋吹天香人生得意須盡醉酒漬啼㾗秋夢長¶
東山謝傅等陳迹洛陽金谷何茫茫月明上馬清露下¶
無使樂極生悲傷¶
　　　題李唐村社醉歸圖¶
邨南村北賽田祖夾岸綠楊聞社鼔醉翁晩跨牸牛歸¶
老婦倚門兒引路信知撃壌自堯民季世龔黄不如古¶
披圗昨日過水南縣吏科徭日旁午¶
　　　山水屏圗詩¶
<pb:KR4h0143_WYG_139-44b>¶
丈夫無竒才雖顯不足名髙山乏秀麗兀立培塿形況¶
乃畫圗間兩奪造化精中堂素壁本虚靜誰令揮灑研¶
丹青女媧五色不補天神功鞭石來蒼冥驅山奔海入¶
紈素扶輿之氣青熒熒赤城霞彩千峰明洞庭湘浦雲¶
英英風帆晝捲瀟湘雨黄葦堆灘插漁罟獨木莊前野¶
水流夕陽川上欹橋渡大峯倚天接天門又如特立太¶
華尊群山趨俯不敢動山前星辰手可捫我欲託身上¶
山巔丹梯百尺何由縁畫興欲來别有趣顛毫醉墨飄¶
<pb:KR4h0143_WYG_139-45a>¶
　如仙仙成却服九還丹兩腋清風飛上天¶
　¶
　¶
　¶
　¶
　¶
　¶
　¶
<pb:KR4h0143_WYG_139-45b>¶
　¶
　¶
　¶
　¶
　¶
　¶
　¶
御選元詩巻三十一¶
