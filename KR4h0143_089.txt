# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.380963
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷六
<pb:KR4h0143_WYG_089-1a>¶
　欽定四庫全書¶
御選宋詩巻六¶
　　樂府歌行三¶
　　　張耒¶
　　　　襄陽曲¶
　西津折葦鳴䇿䇿蟾蜍光入芙蓉白山頭不雨賈船稀¶
　日日門前江水窄欲将烜赫招行人旋起丹樓照長陌¶
　銀屏深蔽玉笙開自擘新橙飲北客倐離暫合心未果¶
<pb:KR4h0143_WYG_089-1b>¶
　淚映雙眸為誰墮¶
　　　　寄衣曲¶
　秋風西來入庭樹攀條正念征人苦空窗自織不敢住¶
　鳴機愁寂如鳴櫓練成欲裁新絲香抱持含愁上姑堂¶
　别來不見衣覺窄試比小郎身更長¶
　　　　怨曲¶
　祖席駐征橈開㠶復信潮隔筵桃葉泣吹管杏花飄船¶
　去鷗飛閣人歸鹿上橋别離惆悵淚江鷺宿紅蕉¶
<pb:KR4h0143_WYG_089-2a>¶
　　　夀陽歌¶
夀陽樓前淮水碧夀陽美女如脂白李郎青鬢照青衫¶
曾在花前作狂客伯勞睡重花枝晩時許蜻蜓一偷眼¶
歡娯雖少恨已多纎手紅牋揮翠管淮陽歸來春已暮¶
夜夜夢魂淮上去欲歌舊曲只添愁畫得雙蛾不能語¶
有客南來從夀春衆中笑問動精神自從桞别章臺後¶
攀折風光知幾人已伴春衫辭側㡌不怕嬌啼隨意笑¶
嗟君耿耿獨相思湏信多情是年少¶
<pb:KR4h0143_WYG_089-2b>¶
　　　牧牛兒¶
牧牛兒逺陂牧逺陂收牛芳草緑兒怒掉鞭牛不觸澗¶
邉桞古南風清麥深蔽目田野平烏犍礪角逐草行老¶
牸卧噍飢不鳴犢兒跳梁没草去隔林應母時一聲老¶
翁念兒自攜餉出門先上岡頭望日斜風雨濕蓑衣拍¶
手唱歌尋伴歸逺邨放牧風日薄近邨牧牛泥水惡珠¶
璣燕趙兒不知兒生但知牛背樂¶
　　　採蓮子¶
<pb:KR4h0143_WYG_089-3a>¶
菡萏香蓮十頃陂小姑貪戲採蓮池晩來弄水船頭濕¶
更脱新裙裹鴨兒¶
　　　獨處愁¶
髙髙花飛驚秋顔珠簾鎖樓春風閒少年金鞍照秦地¶
玉巵雙覆塵埃間花間蝴蝶雙飛舞感觸深心心更苦¶
昨夜隂雲數尺許連宵變作西窗雨¶
　　　逺别離¶
逺别離明當入蜀去酒酣日落客心驚起與僕夫先議¶
<pb:KR4h0143_WYG_089-3b>¶
路引車在庭牛在槽桐枝嫋嫋秋風豪别情悵惘氣不¶
下酒觴飜汚麒麟袍緩清歌慰幽獨不惜更長更燒燭¶
贈君髮上古搔頭莫易此心如此玉平生每笑花飛片¶
東家吹落西家怨但得歸時似别時相知何必長相見¶
　　　白紵詞效鮑昭¶
揺輕裙曵長袖為楚舞千萬夀新詞白紵聲按舊朔風¶
捲地來峥嶸燕雁避霜飢不鳴髙堂酒多華燭明¶
囘纎腰出素手髻墮鬢傾釵欲溜為君歌舞君飲酒嵗¶
<pb:KR4h0143_WYG_089-4a>¶
云暮矣七澤空湯湯漢沔天北風玉壺之酒樂未終¶
　　　啄木辭¶
紅錦長絛當背垂紫檀槽稳横朱絲美人亭亭面如雪¶
纎手當筵金桿撥彈成丁丁啄木聲春林蔽日春晝晴¶
徘徊深枝穿翠葉玉喙勞時還暫歇深園斷嶺人不知¶
中有槎枒風雨枝蠧多蟲老飽可樂山静花深終日啄¶
雄雌相求飛且鳴髙枝礪觜板有聲無功忍使飢腸飽¶
有意却教枯樹青疾彈如歌細如語曲欲終時情更駐¶
<pb:KR4h0143_WYG_089-4b>¶
一聲穿樹忽驚飛葉動枝揺不知處¶
　　　江南曲¶
平湖碧玉煙波闊芰荷風起秋香發採蓮女兒紅粉新¶
煙中笑語隔煙聞髙繫紅裙袖雙捲不惜浮萍沾皓腕¶
争先採得隱船篷多少相欺互相問吳兒蕩槳來何事¶
手指荷花示深意郎指蓮房妾折絲蓮不到頭絲不止¶
月上湖平四散歸舟輕楫短去如飛斷腸脉脉兩無語¶
寄情流水傳相思¶
<pb:KR4h0143_WYG_089-5a>¶
　　陳師道¶
　　　放歌行二首¶
春風永巷閉娉婷長使青樓誤得名不惜捲簾通一顧¶
怕君著眼未分明¶
當年不嫁惜娉婷抹白施朱作後生説與傍人湏早計¶
隨宜梳洗莫傾城¶
　　李之儀¶
　　　四時詞擬徐陵用今體次東坡舊韻¶
<pb:KR4h0143_WYG_089-5b>¶
　　　　春¶
紅緑枝頭自開落薄日低雲天一幕可堪困緒尚眠蠶¶
未擬賞心催破萼寳環半脱畏侵肌百刻縈香竟屬誰¶
旋製稱身官様窄慵看架上去年衣¶
　　　　夏¶
蜀葵易過紅榴永鱗鱗瑩角波紋冷水光暗透玉枕涼¶
扇影風揺深院静無言一向幾回顰品盡么絃竟不匀¶
空被梁間偷眼燕黄蜂元是竊香人¶
<pb:KR4h0143_WYG_089-6a>¶
　　　　秋¶
畫圖展盡瀟湘緑窈窕新詞寫啼竹薄衾笑拂又經年¶
已報莎雞入重屋漸施簾幙作深扃時看明河歩廣庭¶
旋索羅衣防露下隔牆聞呌侍兒聲¶
　　　　冬¶
休願車輪生四角莫向金樽嫌酒薄門外風號雁陣低¶
擁衾同看殘燈落轆轤敲凍驚棲鴉睡紅笑引臙脂霞¶
未擬雕籠問鸚鵡先投宿酒敵霜花¶
<pb:KR4h0143_WYG_089-6b>¶
　　蘇庠¶
　　　清江曲¶
屬玉雙飛水滿塘菰蒲深處浴鴛鴦白蘋滿棹歸來晩¶
秋著蘆花一岸霜扁舟繫岸依林樾蕭蕭兩鬢吹華髮¶
萬事不理醉復醒長占煙波弄明月¶
　　司馬槱¶
　　　洛春謡¶
洛陽碧水揚春風銅駝陌上桃花紅髙樓疊桞緑相向¶
<pb:KR4h0143_WYG_089-7a>¶
綃帳金鸞香霧濃襲裘公子五陵客拳毛赤兔雙蹄白¶
金鈎寳玦逐飛香醉入花叢惱花魄青蛾皓齒列吳倡¶
梅粉妝成半額黄羅屏繡幕圍寒玉帳裏吹簫學鳳皇¶
細緑圍紅曉煙濕車馬騑騑雲櫛櫛瓊蘂杯深琥珀濃¶
鴛鴦枕鏤珊瑚澀吹龍笛歌白紵蘭席淋漓日将暮君¶
不見灞陵岸上楊桞枝青青送别傷南浦¶
　　田畫¶
　　　築長堤¶
<pb:KR4h0143_WYG_089-7b>¶
築長堤白頭荷杵隨者妻背脅傴僂筋力㣲以手置胸¶
路旁啼老夫七十嫗與齊五尺應門生兩兒夜來春雨¶
深一犁破曉徑去耕南陂南隣里正豪且强白紙大字¶
來呼追科頭跣足不得稽要與官長修長堤官長亦大¶
賢能得使者意正堤駕軺軒不復問餘事終當升諸朝¶
自足富妻子何惜桑榆年一為官長死¶
　　唐庚¶
　　　陌上桑曲¶
<pb:KR4h0143_WYG_089-8a>¶
蕭疎陌上桑寂寞採桑女蠶老葉轉稀羅敷淚如雨斂¶
袂蹙雙蛾秦筝一曲歌慇勤謝郎意其如義命何¶
　　　憶昔行¶
憶昔方東來亭傳荒荆棘風庭紅葉乾雨砌蒼苔濕飢¶
虎撥門開哀禽向人泣十載却西還亭傳已完葺青鎖¶
揖江山朱欄趂階級行旅糧不賫大路遺取拾蜀道無¶
難易人心自寛急寄言守亭者勿使狐狸入¶
　　　結客少年塲¶
<pb:KR4h0143_WYG_089-8b>¶
結客何用少年塲男兒尚氣湏激昻朝從魯朱家暮過¶
秦武陽飲酒邯鄲市膝上横秋霜明年從軍入燉煌金¶
印紫綬輝路傍貧中知已慎勿忘¶
　　龔况¶
　　　古樂府¶
妖嬈破𤓰女争上秋千架香飄石榴裙影落薔薇下牆¶
外見鴛鴦雙雙春水塘歸來情脉脉無緒理殘妝¶
　　曹組¶
<pb:KR4h0143_WYG_089-9a>¶
　　　夜歸曲¶
飢烏啞啞啼暮寒回風急雪飄朱闌瑣窗繡閣豔紅獸¶
書幕金泥揺彩鸞吳妝秀色攅眉緑能唱襄陽大堤曲¶
酒酣横笛咽孤吹吹裂柯亭傲霜竹逺空寒雪渾不動¶
老狐應被黄河凍暗回㣲暖入江梅何處荒榛挂么鳳¶
歸來稳跨青連錢貂耳擁鼻行翩翩籠紗密炬照飛霰¶
十二玉樓人未眠¶
　　歐陽澈¶
<pb:KR4h0143_WYG_089-9b>¶
　　　夢仙謡¶
寥陽洞口風煙好枯木槎牙插雲島重重金鎖遶嬋娟¶
滿地落花常不埽蕭郎聞説已乗鸞空餘九轉燒丹竈¶
煙霞截斷絶非塵凡夫蹤跡無由到髙陽有客攜佳侣¶
訪異尋幽豁襟抱瓊樓飲散恣歡遊誤入蓬壺如夢覺¶
雲關初叩閴無人松梢鶴唳如驚報湏臾奓户迎者誰¶
吳宫女兒面凝脂指㸃蘭堂篆煙裊珠箔玲瓏窣地垂¶
髙擎翠袖輕輕捲半露妖嬈素蓮臉嫣然一笑啟檀唇¶
<pb:KR4h0143_WYG_089-10a>¶
喚我躋堂語聲軟相隨環坐一軒秋旋列杯盤供雅宴¶
倚風仙蘂似有情競吐芳苞噴香逺朝雲一段下陽臺¶
綽約標容塵世鮮黛眉輕拂逺山青明眸斜盼秋波剪¶
蘭柔桞弱不禁風睡起芙蓉香體顫櫻桃緩啟歌貫珠¶
夕陽花外流鶯囀曲終低語愈含情自訴芳心猶未展¶
包藏惟恐泄真香尋常嬌怯羞鶯燕為憐坐客俱多才¶
拚羞試許求相見安然若有惜花情願丐錦章鐫琬琰¶
温柔淑惠已無雙更聼斯言真絶豔放懐舉白不暫停¶
<pb:KR4h0143_WYG_089-10b>¶
酷嫌鸚鵡杯中淺醉玉頽山卧綺窗秋水一牀凝角簟¶
悠揚好夢入巫峰洩洩溶溶睡正濃蘧然驚覺一何有¶
㸃綴餘霞散眼封依約餘香雖滿袂行雲縹緲已無蹤¶
壺中天地古來有黙想風物遥應同我聞劉阮曽迷路¶
武陵邂逅如花女靈丹咀嚼頓輕身脱躧紅塵已仙去¶
又聞仙去有蕭防曽耦雙成飲玉漿一朝誤入華陽洞¶
于飛終許學鸞凰仙凡異境無慿據毎笑前聞但虚語¶
豈意親逢事偶符始信人間有竒遇歸來燈火欲黄昏¶
<pb:KR4h0143_WYG_089-11a>¶
隱几無聊暗追慕濡毫試作夢仙謡端欲夢魂重黙悟¶
　　鄧肅¶
　　　古意¶
妾身如暮雲隂霾愁漸濃郎來如曉色日髙雲自空曉¶
色未應夜愁雲不可重㑹持一杯酒舉室生春風¶
妾心如寒梅隨郎過江東妾身如飛雪知落何亭中雪¶
花故清絶何人能擊節梅花嵗嵗春千秋香不滅¶
妾如傍籬菊不肯嫁春風郎如出谷鶯飛鳴醉亂紅亂¶
<pb:KR4h0143_WYG_089-11b>¶
紅有何好風雨一夕空菊英雖枯淡不隨霜露濃¶
　　汪藻¶
　　　古鏡行¶
我有辟邪鏡得之咸陽宫其隂為天池一母将九龍旁¶
書負圖字土蝕如旋蟲緘以駭雞珍妙極倕之工請言¶
照逺近十里秋毫空豈不鑒脂澤所貴肝膽通問誰為¶
此器太古非人功客聞重歎息意欲窺靈蹤髙堂不辭¶
倚恐客難稱容繩窮匣半起四室來悲風日車當晝留¶
<pb:KR4h0143_WYG_089-12a>¶
羞澀如頑銅森然髮上指凛若臨霜鋒我還撫客手此¶
豈世寳同揮淚兩無言掩鏡鞶囊中¶
　　李彌遜¶
　　　行路難¶
江心蟠石蒼虬立山激江流浪頭急風昬月暗魚龍愁¶
電掣雲奔鬼神入船頭星斗天為低夜潮生寒洲渚移¶
鳴舷鼔枻驚楚子危檣逺纜號吳兒篙師咄咄自相語¶
明發扁舟繫何許半月行江十日風寸歩家山隔秦楚¶
<pb:KR4h0143_WYG_089-12b>¶
黄衫年少金雕鞍日髙華屋春夢殘插花走馬咸陽道¶
世上空嗟行路難¶
　　　漁父詞六首¶
一葉扁舟漾廣津無心鷗鳥逺親人蘋蓼岸静投綸危¶
坐初無一㸃塵¶
釣艇夷猶一葦横煙波萬頃寄餘生春雨歇暮霞明零¶
亂溪花墮玊英¶
撇掉歸來起暮凉樂哉誰復慕軒裳横短笛罷鳴榔紅¶
<pb:KR4h0143_WYG_089-13a>¶
藕花繁作陣香¶
木落漁邨載酒過緑波萍藻鱖魚多拚醉飲儘顔酡不¶
負平生笠與蓑¶
玉樹瓊田瑩骨清短蓬飄灑動吟情魚換酒樂升平聞¶
道君王日聖明¶
卧月眠風樂有餘蒹葭深處釣重湖斟魯酒膾鱸魚一¶
片家風入畫圖¶
　　周紫芝¶
<pb:KR4h0143_WYG_089-13b>¶
　　　莫愁歌¶
蓮花深紅蓮葉緑平沙月上鴛鴦宿青腰三板蘭作橈¶
月下莫愁歌一曲移船入花花轉深花深調苦難為音¶
江邉夜半誰為語只有嬋娟知此心露華漸白月漸午¶
刺舟自覓來時路明朝繫䌫桞邉門却在夜來潮落處¶
　　　秋閨詞¶
西風動簾幕蟋蟀鳴髙堂蔓草濕零露秋閨知夜長佳¶
人掩朱戸背燭解羅裳願言鴛鴦夢雙飛入方塘清影¶
<pb:KR4h0143_WYG_089-14a>¶
横疎櫺奈此明月光依依照長夜炯炯明愁腸不恨郎¶
不歸恨月入我牀披衣復起坐嚬翠挑殘釭開緘取素¶
書解結羅帶傍一讀再三歎再讀淚數行終夜不成寝¶
曙色忽滿窗雖云有膏沐誰能有晨妝¶
　　　霽月謡(和羅仲共/效李長吉)¶
江鼉吹浪江水急雷師鞭鼔旌旗濕黒雲駕雨霹靂鳴¶
怒龍拏空半天立須臾隂雲空四垂廣寒殿冷風披披¶
玉觴燕罷王母歸紅鸞簇扇香霧飛¶
<pb:KR4h0143_WYG_089-14b>¶
　　　木芙蓉歌¶
吳江十月霜華淺秋空無雲霜日煖芭蕉樹暗簾幕垂¶
木芙蓉開紅婉婉銀牀露重梧葉飛金錢埽地秋蘭萎¶
無人自對秋風笑黄蜀葵花不同調慢緑妖紅解醉人¶
徐娘未老秋娘少少年時節歡樂多紅蓮影落秋江波¶
若邪女兒白如玉夜半採蓮聞棹歌驚風吹浪鴛鴦起¶
回頭日月飛梭裏對花不飲今蹉跎淚濕秋風當奈何¶
　　王庭珪¶
<pb:KR4h0143_WYG_089-15a>¶
　　　仙人春宴曲¶
髙樓玉珮揺春風銀槽壓雨珍珠紅天留曉月十分魄¶
飛光下照仙人宫瑶姬半醉撾鼉鼔綵鳳吹笙黄鶴舞¶
雙成翠袖織藕絲麻姑行厨擘麟脯金盤燒蠟夜未央¶
從妃進果蟠桃香坐上花開人未老他日重來花更好¶
三千年後忽相逢再約羣仙醉蓬島¶
　　呂本中¶
　　　怨歌行¶
<pb:KR4h0143_WYG_089-15b>¶
借君手中板為君歌一辭辭中宛轉君不曉為君説盡¶
長相思輕霜夜度呉城暖楓葉蘆花秋意晩萬里春隨¶
驛使歸十年夢逐佳人逺當時笑語似兒劇象牀玉手¶
無消息古岸風江千里船咫尺春愁那得憐君不見信¶
陵門下客侯嬴不用今頭白¶
　　　傚古樂府二首¶
君住長江邉妾上長江去長江日夜流相思不相顧¶
長江日夜流妾心終不改誰謂江頭人相思不相待¶
<pb:KR4h0143_WYG_089-16a>¶
　　　擬古樂府¶
髙堂陳八音同聴不同樂狂飆送鴻鵠萬里翔寥廓一¶
去三十年事事非前約當時緑綺琴塵埃無處著時節¶
非不乆此意但如昨¶
　　　别離行¶
城頭草木日夜黄九月北風天雨霜月色入尸侵我牀¶
美人乃在天一方舊遊可樂不可忘恨君不隨雁南翔¶
恨妾塊守此空房曉風忽來吹夢長夢中與君還故鄉¶
<pb:KR4h0143_WYG_089-16b>¶
黄金為屋玉為堂與君更笑億千塲不湏合佩雙鴛鴦¶
　　　秋夜行¶
八月九月啼寒螀十月北風天雨霜客遊無聊思故鄉¶
書來不來空斷腸鴻飛何為滿夕陽舉頭攬取明月光¶
置我堂上方尺牀滿酌玉杯碧淋浪喚取姮娥來共嘗¶
人間歡樂夀命長不湏辛苦老桂傍¶
　　　田家樂¶
東家西家蠶上簇南邨北邨麥向熟小兒腰鎌日早歸¶
<pb:KR4h0143_WYG_089-17a>¶
大兒去就田間宿斗酒相邀不為薄隣翁相對且斟酌¶
聖主當陽億萬年年年嵗嵗田家樂¶
　　陳與義¶
　　　古别離¶
東門桞年年嵗嵗征人手千人萬人於此别桞亦能堪¶
幾人折願君遄歸與君期要及此桞未衰時¶
　　曹勛¶
　　　補樂府十篇(并序/)¶
<pb:KR4h0143_WYG_089-17b>¶
　　夫小雅廢而頌聲寝王澤竭而詩不作何則治亂¶
　　之迹殊而哀樂之情變也故簫韶歌虞鳥獸率舞¶
　　靡靡歌殷滛湎流化是知吟詠情性關乎盛衰叅¶
　　諸天地俯仰疾徐接於影响形於風化傳以為動¶
　　天地感鬼神不亦信哉予讀古史見六代之樂及¶
　　覽外傳自宓羲以至於商皆有其名而亡其辭唐¶
　　元結嘗第而補之惜其文勝理異予志於古而不¶
　　及見者也因申其名義補而發之庶幾一唱三歎¶
<pb:KR4h0143_WYG_089-18a>¶
　　當有賞音者存焉云爾¶
　　　　帝宓犧氏之樂歌(網罟以/利民也)¶
網兮罟兮惟田漁時兮食兮民之須以享以祀兮燔祭¶
有餘¶
　　　　帝神農氏之樂歌(豐年報/帝功也)¶
豐年告成百榖用登匏籩既盈黍稷既馨昭假是膺¶
　　　　帝有熊氏之樂歌(雲門紀瑞應/而昭靈命也)¶
於昭上帝靈命有赫其命維何卿雲五色翩如游龍萃¶
<pb:KR4h0143_WYG_089-18b>¶
如山崇來臨來止愓然有顒惟欽惟畏廼祇廼庸肇建¶
官師神民肅雍¶
　　　　帝少昊氏之樂歌(九淵澤及/飛沈也)¶
鳥飛於天魚躍於淵侯其尸之其然而然物之生矣時¶
其殖矣職其宜矣安其居矣神之降依昭格左右霜露¶
所霑罔不在宥¶
　　　　帝髙陽氏之樂歌(五莖萬物遂其性/而遍諸嘉生也)¶
悠悠上天罔不覆濩兮芸芸動植靡不康阜兮三光全¶
<pb:KR4h0143_WYG_089-19a>¶
兮五榖熟兮神顧歆兮吾人昌兮㣲上帝之功兮疇依¶
　　　　帝髙辛氏之樂歌(六英草木暢茂/而被其光華也)¶
時雨濛濛自西及東日月所至罔不率從田有黍稷原¶
有榛栗尊卑秩秩民有家室惟天沖沖惟天崇崇允執¶
厥中臻于大同¶
　　　　帝陶唐氏之樂歌(咸池徳施周普/而流於罔極也)¶
鴻惟烈祖啟廸後人皇皇上帝俾子字民民協平康帝¶
命式臧宅彼陶唐光於萬方萬方億寧亦莫我敢承如¶
<pb:KR4h0143_WYG_089-19b>¶
天之運如日之升孰知其極兮不可得而名不可得而¶
稱¶
　　　　帝有虞氏之樂歌(大韶能紹帝堯之/徳而同於無為也)¶
草木繁橆兮隂雨膏之百榖豐衍兮寒暑成之萬物䕶¶
理兮元凱馴之顧否徳之弗類兮敢不允恭以承之庶¶
揖讓以救争兮傳諸罔極世不乏聖兮維皇與直俾帝¶
堯之至公兮終惟斗之不忒¶
　　　　夏后氏之樂歌(大夏美其功利之/大而民歌樂之也)¶
<pb:KR4h0143_WYG_089-20a>¶
於皇上聖臨御有赫洪流湯湯弗降弗辟命於帝庭纉¶
服是膺隨山濬川海隅攸寧五服既宅貢有常職恩覃¶
遐荒惟帝之力元圭告功敢不承式地平天成垂休罔¶
極¶
　　　　有商氏之樂歌(大濩美其寧亂救/民而能覆䕶之也)¶
維天有光式彼大商俾正以爾萬方萬方其乂易亂為¶
治至於上下鳥獸草木罔不安遂帝命是膺聖政日新¶
佑我烈祖以克相爾後人¶
<pb:KR4h0143_WYG_089-20b>¶
　　　琴操十首(并序/)　(録三首/)¶
　　唐韓愈依古述琴操十篇詞存而義不復槩見又¶
　　聲譜僅可傳其彷彿而莫知其由是故悲思怨刺¶
　　抑揚折衷皆不知其㫖夫所謂操者言其志節之¶
　　不可以變而衆人之莫我知而一歸於時命将感¶
　　激以自傷寄之於聲音者也大抵皆聖賢憤懣之¶
　　所為作也今依韓愈先後之次復述十首各冠其¶
　　事於首篇云爾¶
<pb:KR4h0143_WYG_089-21a>¶
　　　　猗蘭操(孔子傷不/逢時作)¶
猗嗟蘭兮其葉萋萋兮猗嗟蘭兮其香披披兮胡為生¶
茲幽谷兮不同雲雨之施紛霜雪之委集兮其茂茂而¶
自持猗嗟蘭兮¶
　　　　雉朝飛操(牧犢子行年七十無妻/見雉雙飛感之而作)¶
雉兮朝飛鳴聲相隨朝刷其羽兮夕哺其兒雖有風雨¶
兮莫或仳離嗟余之人兮曽莫汝為¶
　　　　别鶴操(商陵穆子取妻五年無子父母欲其改/娶其妻聞之中夜悲嘯穆子感之而作)¶
<pb:KR4h0143_WYG_089-21b>¶
明月皎皎兮霜風淒淒摧雲翼兮天之涯望昆丘之路¶
兮不可以同歸子其棄予兮子将疇依月皎皎兮風淒¶
淒¶
　　　隴頭吟(并序/)¶
　　古樂府有名無詞因補之¶
烏落黄雲塞草秋隴頭之水東西流水聲嗚咽鳴啾啾¶
馬聞思舊櫪人聞思舊丘年年征戰無時休誰能到此¶
求封侯¶
<pb:KR4h0143_WYG_089-22a>¶
　　　白頭吟(并序/)¶
　　昔百里奚去虞傭賃自給秦以五羊之皮贖歸任¶
　　以國政後悦秦女而疎其妻司馬相如遊宦不遂¶
　　文君奔之後因其資得極意於文詞及貴悦茂陵¶
　　女子文君見棄作白頭吟以傷之¶
相如素貧賤羽翼依文君一朝富貴擅名價文君見棄¶
如束薪五羖自傭賃釋褐歸强秦鳴鐘列華屋膳羞羅¶
八珍厭此糟糠妻悦彼新美人二子既失意瑶瑟流埃¶
<pb:KR4h0143_WYG_089-22b>¶
塵促軫不成曲未唱先眉顰一發動三歎淚下霑羅巾¶
通宵坐披衣夙昔誰與陳愁歎不復道平明白頭新¶
　　　梁父吟(并序/)¶
　　昔人有壮嵗從軍老而還家窮獨無依晨行泰山¶
　　下因疾哀歌以自傷後人感之陸機沈約皆有此¶
　　作叙時運流邁君子履信思順悲感之意因申而¶
　　廣之為變體云¶
晨行泰山下興懐念梁父欲往失所從荒塗亘今古却¶
<pb:KR4h0143_WYG_089-23a>¶
立空踟蹰憂來誰與語日暮遵歸塗冥冥暗風雨錯莫¶
傷懐抱僅得依門户幡然賡長謡培塿隘齊魯何當執¶
策從鑾旗翊賛登封繼三五¶
　　　夜坐吟¶
空堦夜滴秋宵雨雨入芭蕉動窗戸佳人愁寂坐幽閨¶
良人萬里勤征戍勤征戍在何處五載乗邉守當路漢¶
家新築受降城戍卒還家免租賦歸來且莫歎白頭濁¶
酒狂歌醉朝暮¶
<pb:KR4h0143_WYG_089-23b>¶
　　　長夜吟(并序/)¶
　　昔魏公子信陵君招賢下士救垂亡之趙挫虎狼¶
　　之秦連諸侯之師西嚮以報秦人固守䑕伏而不¶
　　敢岀安釐王畏公子之賢遂罷公子兵公子恐近¶
　　禍因與賔客為長夜之飲余悲公子之志作長夜¶
　　吟以申之¶
智士名不足愚夫樂有餘况復冬夜長風雪迷通衢美¶
人邀我飲清酒開玊壺明眸豔紅燭流盼光四隅縈風¶
<pb:KR4h0143_WYG_089-24a>¶
轉修袂逸響縁綺疏龍香滿珠閣蘭氣生羅襦遺簮復¶
墮珥笑語相迎扶回頭問公子不醉将何如¶
　　　長吟續短吟¶
桐花葉密春風老長門路暗迷芳草螢燭流輝露濕光¶
蟾蜍景落莎雞曉金烏出谷上蟠桃别院笙簫歌未了¶
九華煙滿醉楊妃樊姬静聼雞聲悄舊人且莫妬新人¶
别有蛾眉更妍巧¶
　　　三峽流泉歌(并序/)¶
<pb:KR4h0143_WYG_089-24b>¶
　　古詞皆云琴集云初阮咸所作今新而補之¶
草木揺落兮露為霜三峽之水兮流湯湯我欲絶之兮¶
恨無梁邈佳人兮天一方明月皎皎兮泉流湯湯¶
　　　櫂歌(并序/)¶
　　李白文集有金陵翫月醉著紫綺裘烏紗巾與酒¶
　　客數人櫂歌秦淮往石頭訪崔四侍御因作櫂歌¶
　　行以紀之¶
謫仙醉揖金陵月浩歌目送飛鴻絶江城樽爼照清輝¶
<pb:KR4h0143_WYG_089-25a>¶
樓臺忽作煙霞宅長杯引竭北斗空呉歈楚舞無顔色¶
行行倒著紫綺裘徑上蘭舟岸紗幘笑談欬唾驚魚龍¶
歴塊羣山看滅没石頭水底度氷輪迢迢輾破澄空碧¶
左囘右盼生英風聫袂招邀盡狂客相将醉卧緑蘿煙¶
三山不動鰲無力秦淮寂寂江月空人物風流難再得¶
　　　三婦豔歌¶
大婦雙綺襦中婦紅羅裾小婦服翡翠理曲調笙竽良¶
人幸安坐美酒傾玊壺¶
<pb:KR4h0143_WYG_089-25b>¶
大婦織雲錦中婦繡鴛鴦小婦獨無事對鏡理紅妝良¶
人幸安坐帳暖自添香¶
　　　日出引¶
雲冥冥風淒淒綺疏未白雞已啼角聲纔斷闢朱扉闢¶
朱扉欵朝日君王劒珮朝諸侯赫赫明明光萬國¶
　　　思歸引¶
嵗峥嶸以髙逝兮辰一往而不返夫君胡為乎伏幽陵¶
而連蹇邈佳人之懐余兮䇿余馬之不前亘川塗之修¶
<pb:KR4h0143_WYG_089-26a>¶
阻以紛錯兮積雪漫漫而閉天期百舎之不息兮命予¶
駕而勉旃¶
　　　結客少年塲行¶
結客少年塲驊騮從驌驦鬭雞横大道獵騎卷平岡㛰¶
姻聨衛霍賔客紛金張報仇通姓字排難匿行藏功名¶
看寳劒富貴珥貂璫逸氣淩秋鶚清才負錦囊詼諧驚¶
四座議論駭諸郎日暮平康裏花隂醉滿牀¶
　　　聖人出(并序/)¶
<pb:KR4h0143_WYG_089-26b>¶
　　古樂府有題無詞今補之¶
升太㣲法璇璣闢紫宫清九圍甄符命以膺厯廓氛祲¶
而建靈旗混同書之文軌兮納民物於雍熙噫嘻惟仁¶
惟義則吾知其能所以保持¶
　　　上雲樂¶
真王嚴仗衛清道表前旌翠輦浮龍藻霜戈麗虎兵哀¶
笳鳴廣路警蹕過曾城後乗超王屋前除上玉京諸天¶
觀鼔節列聖肅儀形朝謁虚皇罷麾幢下穹青蒐兵寧¶
<pb:KR4h0143_WYG_089-27a>¶
紫戸閲籍按黄庭十洲皆承事九宇仰裁成暇豫迎春¶
宴還宫召百靈緑室陳歌舞陽臺煥日星玉酒浮樽滿¶
天花覆坐馨宫謡洞真唱遐覽悲劫齡俯盼紅塵子起¶
滅輕浮萍¶
　　　龍笛曲¶
美人滿酌金屈巵勸我行樂當及時豔歌流舞揚光輝¶
揚光輝照春日夀萬春歡未畢¶
　　　春江行¶
<pb:KR4h0143_WYG_089-27b>¶
浦嶼連芳草天桃間桞堤征鴻下天際游女過前溪魚¶
没驚㠶影林疎聞鳥啼王孫聫繡騎童子解香觿吳姬¶
笑留飲同指畫橋西¶
　　　豔歌行¶
陽春麗華旦杲日延清暉庭前夭桃花灼灼流芳菲佳¶
人惜良辰游子行不歸君看夭桃花芳菲能幾時¶
　　　歩月謡¶
太清天宇清且髙皎然氷鑑懸層霄絳河水淺閬風息¶
<pb:KR4h0143_WYG_089-28a>¶
蟾光度景揺金鰲仙人縱駕游八極鳳簫歌吹鳴嘈嘈¶
星宫月殿風馬逺珠華露濕旌旄冷還虚按轡窺塵寰¶
波裏三山銀浪卷¶
　　　游仙謡¶
羽蓋承流景飆輪汎紫霞前旌絳霄隊駐節王母家真¶
童發清謡雲表翔哀笳樓臺上清漢服綵明珠華萬春¶
若朝菌歡樂庸可涯瑶席未終醼零落蟠桃花¶
　　　美女篇¶
<pb:KR4h0143_WYG_089-28b>¶
芙蓉開緑水青松暎海棠新晴沐膏雨豔色明朝陽綽¶
約彼姝子轉盼流輝光被服妖且妍細浥薔薇香下有¶
合歡帶繡作雙鴛鴦上有雙同心細作明月璫珠環垂¶
兩耳翠鳳翹釵梁瓊鈎約雙袖提籠學採桑採桑城南¶
隅五馬停路傍調笑不一顧但見桑條長歸來候蠶眠¶
静坐調笙簧結髮事夫婿誰羡東家王¶
　　　蕭史曲¶
玉簫散竒響真氣淒金石招攜偶冥㑹理愜心自適富¶
<pb:KR4h0143_WYG_089-29a>¶
貴如朝華况復多得失胡不希長年練氣固形質髙舉¶
凌仙翰雙飛上層碧揮手謝時人去來共役役¶
　　　採桑曲¶
鳴鳩初拂羽桑葉破新萌采采不盈匊攀多力未生春¶
服浥朝露曉日暎妝明語學流鶯巧身同飛燕輕使君¶
勞借問夫壻自專城¶
　　　江臯曲¶
漪漣帶修渚逺水明朝暉青山横倒景畫鷁掩斜扉游¶
<pb:KR4h0143_WYG_089-29b>¶
女逢交甫陳思值洛妃菱歌隨棹逺鷗鳥背人飛别有¶
嘉游處芳樽照舞衣¶
　　　泛水曲¶
春服僅能試荷小未成蓮畫舫維青幄平波羃素煙暖¶
日薫花氣新萍㸃翠鈿歌吹浮天上旌旗轉座前促妝¶
留晩景續酒載歸船前驅戒津吏除道候江壖¶
　　　楊花曲¶
千里萬里長安道送君思君為君老願為水底石菖蒲¶
<pb:KR4h0143_WYG_089-30a>¶
不教零落同百草¶
　　　採菱曲¶
修渚通阿閣蘭舟飾翠旗吳姬年十五乗舟泛緑池菱¶
花羞寳靨皓腕發斜暉行歌棹船去不覺白鷗飛¶
　　　夜夜曲¶
舞衣疊翡翠海月挂珊瑚香滿流蘓幄相迎問醉無¶
　　　春江花月詞¶
羣芳珠箔暎春樓樓上珠簾捲玉鈎十二香衢遍羅綺¶
<pb:KR4h0143_WYG_089-30b>¶
青樓和月為君愁¶
　　　春閨怨¶
著意繡鴛鴦雙雙戲小塘繡罷無心看楊花滿繡牀¶
　　　秋閨怨¶
憂勤番作妬險詖自為才趙瑟絃初絶秦筝曲更哀蛛¶
網羅妝鑑庭蕪暗玉階聼雞雖自悞辭輦却成非猶謝¶
朝陽月時來照寢衣¶
　　　幽閨怨¶
<pb:KR4h0143_WYG_089-31a>¶
妾年十五從良人良人待旦驅從軍至今逺戍幽山北¶
但見春閨秋草緑年年塞雁去還來深院無人空緑苔¶
　　　自君之出矣二首¶
自君之出矣龍香消寳衣思君共明月千里奉光輝¶
自君之出矣妝臺生網絲思君拂團扇相與共提攜¶
　　　邯鄲才人嫁為厮養卒媍¶
落葉逐驚風落花逐流水漂零無定端寄托隨所委朝¶
榮瑶圃中暮落窮轍裏豈不惡糟糠豈不願羅綺羅綺¶
<pb:KR4h0143_WYG_089-31b>¶
閉深宫嫉妬交相靡糟糠守窮廬苦樂同終始行藏宜¶
自然燕巢茅屋底¶
　　　逺如期¶
約指金環瘦不持羅衣寛盡減腰圍紅芳坐消歇王孫¶
歸不歸¶
　　　獨不見¶
獨不見誰相憶花影上珠簾明月穿窗隙翡翠暗無光¶
蒼苔㸃行跡鸞鑑挂珊瑚寳靨銷金碧彷彿聞簫韶夢¶
<pb:KR4h0143_WYG_089-32a>¶
想見顔色為我報新人好好承思澤君看後庭花芳菲¶
能幾日¶
　　　王孫遊二首¶
紅芳開繡户碧草襯斜陽樓上頻回首思君道路長¶
夭桃與芳草豔色明朝陽思君念華旦賤妾惜容光¶
　　　望行人¶
西北有髙樓&KR0772;窱入空碧徙倚遍䦨干楊花滿行迹不¶
見行人歸但見楊花白披襟向春風為我傳消息春風¶
<pb:KR4h0143_WYG_089-32b>¶
不見知此意無人識¶
　　　巫山髙¶
巫山髙望不極飛鴻欲度愁無力我欲絶之乏羽翼峽¶
江水急荆門逺魚龍遊之不能轉下無舟楫上無梁我¶
欲濟之憂力尠¶
　　　髙樓月¶
髙樓月倒景入闌干人眠綺窗影月在青雲端相攀不¶
可得空成簾幕寒¶
<pb:KR4h0143_WYG_089-33a>¶
　　　楊花曲¶
春光誰占得楊花獨自知未到傳消息将歸送别離隨¶
風飛更急入户舞還低大有撩人處妝臺惱畫眉¶
　　胡宏¶
　　　桃源行¶
北歸已過沅湘渡騎馬東風武陵路山花無限不關心¶
惟望桃花古來樹聞説桃花更有源居人共得仙家趣¶
之子漁舟安在哉我欲乘之望源去川原逺近蒸霞開¶
<pb:KR4h0143_WYG_089-33b>¶
一片隨水從東來及晨徧覽三春色莫使風雨空莓苔¶
　　朱松¶
　　　吳江曲¶
呉江女兒白如玉花底紗窗傍谿渌玊簫春暖貼朱脣¶
故作陽春斷腸曲扁舟掠水去如飛不見嫣然一笑時¶
回首江城只孤塔向來一念傷因誰¶
　　劉子翬¶
　　　清江行¶
<pb:KR4h0143_WYG_089-34a>¶
　漁翁一棹老清波稚子學語能漁歌日暮沙頭寒爇竹¶
　兩餘船角亂堆蓑鬻殘小鮮仍自鱠湖海茫茫醉鄉内¶
　夜闌酒渇潄寒流月照蘆花上篷背¶
　¶
　¶
　¶
　¶
　¶
<pb:KR4h0143_WYG_089-34b>¶
　¶
　¶
　¶
　¶
　¶
　¶
　¶
御選宋詩巻六¶
