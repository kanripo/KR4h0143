# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:48.016411
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷七十六
<pb:KR4h0143_WYG_273-1a>¶
　欽定四庫全書¶
御選明詩巻七十六¶
　　七言律詩九¶
　　　羅倫¶
　　　　和緝熙過毛英懋西園隱居¶
　肝腑贏餘五畝春草堂雲暖小山貧塵中物色原無我¶
　林下心情見此人鶴伴野翁梳白髪蜨隨春色上烏巾¶
　褰衣細問西園老怕有人家可並鄰¶
<pb:KR4h0143_WYG_273-1b>¶
　　　　題張氏水村小景¶
　逄著閒人只㸃頭海邊同我是沙鷗多情芳草舊知已¶
　如意好山都上樓白髪已前渾是夢黄花相與又逄秋¶
　年來解得濠梁意却笑游魚誤中鈎¶
　　　程敏政¶
　　　　聞南都新開池館之勝漫摘坦侄二屬對成詩¶
　　　　二章¶
　一川新緑板橋通更起盆亭著鏡中杜曲兒孫供酒盞¶
<pb:KR4h0143_WYG_273-2a>¶
謝家兄弟走詩筒草鞵半濕莎庭露蒲扇輕回竹埭風¶
勝日無因陪勝賞只憑春夢到江東¶
别業新開水竹居遊塵全不到庭除楝花臺榭聞幽鳥¶
荻草盆池種小魚翁醉不勞方竹引客吟多借古藤書¶
何時罷直金華省日日江頭奉板輿¶
　　　卧病七旬方起試筆作字適世賢有詩見慰依¶
　　　韻奉酬¶
獨卧空房思有餘茂陵顦顇舊相如病來自覺逄迎倦¶
<pb:KR4h0143_WYG_273-2b>¶
客至從嗔禮法疎風約黄塵凝硯沼雨催青草上堦除¶
讀君詩罷還成句棗筆藤箋試手初¶
　　　嚴州道中¶
山逺沙平水似煙篷忩贏得枕書眠暖風一日初黄栁¶
好雨連宵賸緑田傍岸鳧鷖如送客隨家雞犬不驚船¶
相看便有紅湖戀耕鑿娯親在幾年¶
　　　度東山嶺¶
石橋駐馬問田翁一塢深深隔樹東帝子閣前沙似粟¶
<pb:KR4h0143_WYG_273-3a>¶
野神祠下路如弓疎松石磵風㣲動細草隂厓雪半融¶
回望紅塵才數里不知身在亂山中¶
　　　太平山行¶
江南風土最怡情臨水人家分外清輕棹野航如使馬¶
密栽髙竹似連城好山隔岸開真畫絶磵流泉奏古笙¶
此去定應勞夢想題詩留與白鷗盟¶
　　　周徳章駙馬府賞海棠¶
冥冥花霧擁迴廊冉冉猩紅隔畫牆按譜更誰爭有韻¶
<pb:KR4h0143_WYG_273-3b>¶
失評空自說無香莫燒銀燭驚春夢好障丹紗䕶曉妝¶
仙種北來初識靣臨風拚醉九霞觴¶
　　　游王司言國賔郊園¶
風逗黄雲漲麥川井分新緑繞𤓰田童穿牆缺携壺到¶
客趂堂虚借榻眠樂憩牛隂憐困馬預傳秋律愛鳴蟬¶
城樓咫尺忘歸晚多少詩情落照邊¶
　　　辭朝出城借宿清化寺¶
早脱朝簪出帝城喜分禪榻坐深更便疑身在山中住¶
<pb:KR4h0143_WYG_273-4a>¶
追笑詩從馬上成把釣未應歸計拙照人偏愛佛燈明¶
枕酣一夜清無夢蕉鹿當年亦浪驚¶
　　　四月二十八日起屢賜鮮筍青梅鰣魚枇杷楊¶
　　　梅雪梨鮮藕¶
都城三伏暑方炎天上分鮮我亦霑緘發紫泥留榼筥¶
香生青箬帯冰鹽南州逺貢來何數北客初嘗味更添¶
為感嵗時繙賜帖不知殘日下疎簾¶
　　　訪進士何斯復于歙北黄荆渡不值時斯復方¶
<pb:KR4h0143_WYG_273-4b>¶
　　　以養親告歸¶
問路尋君徑出城過橋自得繞溪行小翻翠栁東風軟¶
返射青山夕照明為就江魚長供母蹔容沙鳥一尋盟¶
前邨種藥歸應晚欲話心期恐未成¶
　　　迎駕次亨父韻¶
一聲清蹕下郊壇閶闔齊開敞玉闌十二鸞鈴陳路馬¶
三千犀甲擁材官御鑪煙裊流香霧宫扇雲移䕶曉寒¶
最是詞臣偏近輦龍顔春色有餘歡¶
<pb:KR4h0143_WYG_273-5a>¶
　　莊㫤¶
　　　江上偶作¶
蕭蕭草閣管江煙已分從今到老年明月可人垂釣坐¶
北忩隨我枕書眠東坡老子門冬酒康節先生擊壤篇¶
到此無榮亦無辱老懷何以不翛然¶
　　　舟中¶
暮靄千家望欲平風光著處有詩情秋燈小榻留孤艇¶
疎雨寒城報二更石自隔河分别界人將望驛問前程¶
<pb:KR4h0143_WYG_273-5b>¶
同行我亦朝天客兩鬢羞看雪亂明¶
　　　直沽¶
悤悤光景到香醪萬里天涯兩鬢毛北海風回帆腹飽¶
長河霜冷岸痕髙寒城斂霧山俱出老句横秋氣亦豪¶
拱北樓髙滄海近夕陽欄檻倚秋濤¶
　　章懋¶
　　　禁中聞鶯¶
禁苑花深晝漏遲鶯聲遥在萬年枝不隨舞䄂歌金縷¶
<pb:KR4h0143_WYG_273-6a>¶
却伴仙韶奉玉墀長信夢回欹枕處瑣闈吟罷倚闌時¶
東風空費如簧舌不道明廷有鳯儀¶
　　　瓊林賜宴¶
風雲千載遇重華賜宴瓊林寵渥賒丹桂廣寒非月窟¶
紫煙篷島是天家食分綾餅堆紅玉酒出黄封瀉絳霞¶
見説金明池上事有人聞喜不簪花¶
　　　王孟端畫竹¶
此君一别已經年今日披圖不厭看風度只疑揺翠珮¶
<pb:KR4h0143_WYG_273-6b>¶
月明應想下青鸞肯隨羣卉爭春色直伴孤松老嵗寒¶
珍重鳯皇池上客盡將清節付毫端¶
　　　送鄭尚書¶
一鴻天外去冥冥峻節孤風聳在廷投笏逺辭丹鳯闕¶
掉舟閒過白鷗汀午橋事往名猶在晝錦詩傳徳愈馨¶
媿我欲歸歸未得金華山色夢中青¶
　　　送王司馬致仕還鄉¶
材猷勲烈重當朝抗疏辭榮去莫招暁日都門開祖帳¶
<pb:KR4h0143_WYG_273-7a>¶
輕風江渚汎歸橈魏公晚節吟秋圃裴老閑情寄午橋¶
可是太平無一事角巾私第得逍遥¶
　　張弼¶
　　　寓館述懐¶
為客京華若轉蓬移家又向玉河東謾凭白石看新緑¶
嬾著青鞋踏軟紅三月風光渾夢鹿半生事業尚雕蟲¶
牀頭舊醖江南物且約心知一醉同¶
　　　栽杏¶
<pb:KR4h0143_WYG_273-7b>¶
玉河東畔春坊裏借得閒齋寄此身偶見移來山杏好¶
買栽不計客囊貧孤根原荷乾坤力媆蕊都含雨露春¶
擬醉紅雲香霧底曲江風景一番新¶
　　　渡江¶
篷底茶香酒夢醒大江風急正揚舲浪花作雨汀煙濕¶
沙鳥迎人水氣腥三國舊愁春草碧六朝遺恨晚山青¶
不知别後東湖上誰愛菱歌倚棹聼¶
　　　夜雨獨坐懷范季方¶
<pb:KR4h0143_WYG_273-8a>¶
四簷風雨一篝燈脈脈懷君思不勝龍廐未収千里馬¶
鶉籠却鎖九霄鷹何時玉斧重修月今日青氊漫坐冰¶
回首東風舊遊處花開花落總無憑¶
　　　寄建昌太守秦廷韶¶
老守題詩寄少游天涯幾度斷鴻秋丹心自許乾坤識¶
白髪誰憐嵗月流蓴菜闗情千里外杜䳌驚夢五更頭¶
章江北至雲南去獨倚斜陽鐵漢樓¶
　　　次韻答丘時雍太守二首¶
<pb:KR4h0143_WYG_273-8b>¶
未老身閒樂有餘芝山舊業竹扶疎興來縱寫開長巻¶
醉至㣲吟坐軟輿甘與鹿門成隠計肯從狗監薦相如¶
牀頭頼有韓檠在且讀平生未讀書¶
　　　次錢世恒繡衣韻¶
六年作郡幸清安筆興詩懐不屬官酒遇故人隨量飲¶
花當好處及時看鱸肥松水家千里馬倦梅闗路九盤¶
京國舊遊如夢寐未幾何日罄交歡¶
　　　和荅林亨大侍講¶
<pb:KR4h0143_WYG_273-9a>¶
清和堂上櫂&KR1553;船小賞庭中玉馬鞭忽接故人千里信¶
如投窮漢萬緡錢嬾將貢禹冠頻拂却笑陳蕃榻乆懸¶
舊日緇郎勞問訊麤官原不是詩仙¶
　　　題牡丹¶
同遊南浦及芳時漫賞名花朶朶竒西子睡餘成巧笑¶
太真浴罷暈嬌姿檀心香拂緋羅袂金縷光涵白玉巵¶
聞道洛中千萬樹幾家能得謫仙詩¶
　　　得玉山蔣仲學書¶
<pb:KR4h0143_WYG_273-9b>¶
故人書自玉山來細認緘題手自開怪問道途淹嵗月¶
驚看筆札出風埃陸雲自是三呉俊龎統原非百里才¶
後㑹未知何處是再三展讀幾裴回¶
　　李傑¶
　　　遊靈谷次鄭司徒韻¶
吾愛山中筍蕨甜山靈况復不吾嫌日華濃染緋桃色¶
雲影輕籠翠柏尖尊酒興催詩興發管絃聲與鳥聲兼¶
韶光滿眼供春望分付奚奴為巻簾¶
<pb:KR4h0143_WYG_273-10a>¶
　　　過蔡村¶
白沙灘接緑楊堤遍野青黄麥秀齊萬雉都城天咫尺¶
幾家村落水東西濛濛細雨來帆重漠漠平蕪去鳥低¶
岐路年年成底事遣懷只合醉如泥¶
　　陸容¶
　　　病中無寐用陸放翁韻¶
愁來失却睡瞢騰坐此蕭條昔未曽傾耳有聲疑墮葉¶
委心無物佀枯僧風回别院聞雞唱塵落空梁見䑕登¶
<pb:KR4h0143_WYG_273-10b>¶
數盡殘更誰是伴半忩寒雨一檠燈¶
　　　嘗酒¶
飲盡君家碧甕春香痕狼籍上羅巾詩壇不遣前盟負¶
郎署應憐此㑹新歸騎已聞珂撼玉留人莫待燭銷銀¶
歩兵故有風流在傲殺金貂買醉人¶
　　　次韻鼎儀東郊見寄¶
歸來無計買青山身在從渠兩鬢斑朝退已忘迷栁院¶
夢回猶憶度榆闗衰年坐我書千巻别墅無君屋數間¶
<pb:KR4h0143_WYG_273-11a>¶
小巷閉門心自逺也知隨處有商顔¶
　　　和彭性仁雜興¶
午夢纒綿卧起遲晚山相對一支頤飛花欲盡春歸後¶
啼鳥不驚人靜時好雨每遭風廢閣夕陽仍受月侵欺¶
同曹尚憶劉郎在曽爇銀燈夜賭碁¶
　　　寄亨父¶
金閨予告免趨朝石枕孤眠病未消絲布小帷蝇不障¶
竹枝團扇暑仍揺匏壺汲水添森爽土盎栽花伴寂寥¶
<pb:KR4h0143_WYG_273-11b>¶
革故題詩寄張敞木𤓰應擬博瓊瑶¶
　　韓文¶
　　　西藍禪院¶
西藍禪院夕陽開古殿碑殘畫雜苔霜冷松林無鳥宿¶
月明竹徑有僧來霍山東抱諸峰合汾水西流九曲迴¶
老去未忘憂國念浮雲直北望燕臺¶
　　　羅漢院¶
寺近孤村路轉西小橋流水夕陽低經霜崖果猿偷摘¶
<pb:KR4h0143_WYG_273-12a>¶
欲暮風林鳥亂棲蛀粉尚留題壁字香灰半入種花泥¶
箇中老衲耽幽寂不為登山不渡溪¶
　　顔瑄¶
　　　登鳯凰臺作¶
鳯皇臺上雨初収天際涼雲拂地流萬里闗河明落照¶
九重宫闕動髙秋青山近繞城頭路紅樹深藏驛外樓¶
莫怪臨岐重惆悵青袍三載此淹留¶
　　樊阜¶
<pb:KR4h0143_WYG_273-12b>¶
　　　醉中到白厓而歸¶
往事無憑一夢空悠悠岐路任西東菊花向晚應嫌雨¶
梧葉驚秋不耐風自笑長貧仍作客誰憐多病欲成翁¶
青山斷處孤城在一片砧聲夕照中¶
　　　城上¶
獨上髙城力未衰西風吹老桂花枝山廻薄暝牛歸後¶
江變新寒雁過時砧杵幾家聲斷續帆檣兩岸影參差¶
英雄自古知多少老得身閒計亦竒¶
<pb:KR4h0143_WYG_273-13a>¶
　　　乆雨¶
高竹鳴鳩未放晴小牀衾冷夢難成厨煙著樹添嵐翠¶
野水歸塘亂瀑聲吟對落花傷俗態醉看飢雀歎浮生¶
山人自是無塵事深閉柴門懶入城¶
　　　舟中作¶
青山淡淡夕陽時狂客扁舟只載詩細雨一江菰葉老¶
西風兩岸栁條衰雁横秋影過荒戍鴉帯寒聲落古祠¶
但説蓴鱸滋味好季鷹心事幾人知¶
<pb:KR4h0143_WYG_273-13b>¶
　　　秋日懷東湖¶
枯荷殘蓼滿秋池長日思歸未有期一笛喚愁霜落後¶
雙砧敲夢月明時老惟防病勤収藥貧欲謀生懶作詩¶
莫怪羈人頭易白他鄉嵗晚倍堪悲¶
　　張習¶
　　　和石翁水悶¶
舊居忽異東西瀼白水茫茫不見鄰始下方牀堪濯足¶
每疑泛宅僅棲身魚蝦易覓應兼味畎畝全沈已概貧¶
<pb:KR4h0143_WYG_273-14a>¶
好鼓蘭橈放歌去乗桴浮海是何人¶
　　梅江¶
　　　都門送弟還鄉作¶
髙城曉角意如何執别離亭淚欲沱池館夢中青草盡¶
鶺鴒原上白雲多西風苦憶歸帆影落日時聞鼓棹歌¶
最是明朝傷獨處寒山古木對嵳峩¶
　　吕㦂¶
　　　次韻文宗儒感懐¶
<pb:KR4h0143_WYG_273-14b>¶
靄靄山雲載雨濃雨収還對兩青峰隔林幽鳥如相語¶
照水孤花只自容南陌春歸驚短夢西忩酒醒見髙舂¶
儗參玉板禪師去連日東風長籜龍¶
　　呉寛¶
　　　次韻周原已懐石湖舊遊¶
上方髙處共捫蘿落木空山雨滿蓑野寺推門黄葉亂¶
湖亭倚棹白雲多向來行樂成陳夢别後離愁遶緑波¶
滿紙新詩更清省令人相對憶隂何¶
<pb:KR4h0143_WYG_273-15a>¶
　　　雪夜憶友人宿伏龍山中¶
孤城鐘漏促寒雞風雪殘燈夢欲迷靜夜獨眠髙榻上¶
故人遥在數峰西空林松子時時落絕磵梅花樹樹低¶
知是山中有佳興柴門清曉候封題¶
　　　書句容丁溪僧舍壁¶
丁公溪上古招提策馬來尋路欲迷逺道黄埃臨水隔¶
當門緑樹與雲齊山中地僻無人到忩下僧閒自鳥啼¶
瀹茗焚香坐終日不知林外夕陽低¶
<pb:KR4h0143_WYG_273-15b>¶
　　　過大姚陳玉汝宅飲㪚宿大覺寺追和趙與哲¶
　　　韻¶
月出平湖積水空上方仙梵隠花宫似聞薝蔔林間雨¶
總是芙蓉浦外風有客題詩先我到向僧分榻幾人同¶
敲門自怪來何暮投轄傳杯惱孟公¶
　　　次韻顧天錫九日病起¶
重來不是舊劉郎籬菊都從病裏黄小院入愁雙杵外¶
故鄉歸夢一燈傍詩家供給山當户客鬢侵淩樹著霜¶
<pb:KR4h0143_WYG_273-16a>¶
明日也須扶杖出呼童已製錦為囊¶
　　　荅于喬次韻謝送冬笋¶
西郭清風棊墅開門前俗物敢持來聊供香飯抄雲子¶
為想長鑱劚雪堆空腹冷舍金瑣碎壯心未怯玉崔嵬¶
知君能畫非饞守乞與鵞溪絹翦裁¶
　　　與諸友出城東散歩水際¶
岸花汀草駐殘春歩逐漁郎更問津側足岡巒渾不畏¶
會心魚鳥自相親一灣已似江南意半日都忘洛下身¶
<pb:KR4h0143_WYG_273-16b>¶
西出郭門勞僕馬青山真是誤游人¶
　　　分題豐樂亭送文宗儒太僕¶
何處亭成樂嵗豐瑯琊山在亂雲中西南林壑誇尤美¶
六一文詞信獨工幽谷泉鳴琴操古石屏路轉酒船通¶
幸當歸馬滁陽日此地來游興不空¶
　　　送原輝南還¶
清秋欲盡向南旋别涙何堪重泫然吾已行年當五十¶
汝尋歸路又三千亦知禁酒勝良藥好為修書附便船¶
<pb:KR4h0143_WYG_273-17a>¶
舊業東城勞葺理相期嵗晚在園田¶
　　　原輝行後晚坐有懷¶
東望秋雲壓柁棲晚來水宿定通州却愁細雨行装濕¶
還恨深溝送騎留臨别題詩偏覺嬾坐來呼酒不忘憂¶
惟應後夜生新月兩地悠悠照白頭¶
　　　渡沙河¶
橋下新澌玉一灣六年從此照衰顔疎林小店行厨到¶
落日平原獵騎還韋杜南連多白草居庸北距盡蒼山¶
<pb:KR4h0143_WYG_273-17b>¶
天寒喜報王師轉驛路無塵羽檄閒¶
　　　望昌平¶
脱轡能淩千丈岡解裘還耐北風涼迢迢古轍餘秋水¶
漠漠平疇又早霜日隠峰巒天易暝樹連城郭路何長¶
孤雲飛處梁公廟猶似當時望太行¶
　　　次韻任太常過園居¶
暑氣鬱蒸知嬾出肩輿只許到寒家元修席上能供菜¶
康節車前慣看花尊酒長空非北海冊書相對是南華¶
<pb:KR4h0143_WYG_273-18a>¶
醉鄉不識茫茫路始信吾生亦有涯¶
卓午風來特地清槐花落處入簷輕髙荷乆待蓮生子¶
香草不甘梅是兄倒屣出迎翻失禮解衣留坐更忘情¶
玉延自是吾家物欲學盧公也爛烹¶
休笑呉儂故態狂小園日涉歩能量閒憑却愛琴徽冷¶
連飲惟誇茗椀香何日歸田成老嬾終年學圃覺清忙¶
乗涼莫惜重相過只待籬邊雨一塲¶
　　　對雨¶
<pb:KR4h0143_WYG_273-18b>¶
清池水長欲平橋雨勢渾如上晚潮汎汎漸於亭礎近¶
淙淙真是筧泉遥即看並浴鵞羣戱却恐新生魚子漂¶
東望菱濠歸去好呉儂家有木蘭橈¶
　　　謝顧良弼李世賢携酒過訪¶
初伏將臨日正長肩輿同約到茅堂逺臨忽辱來公子¶
小圃翻能致辟疆花下扶笻臨亂石藤隂移席避斜陽¶
幽居無物相延款緑樹成行晚更涼¶
　　楊一清¶
<pb:KR4h0143_WYG_273-19a>¶
　　　將至涼州¶
雉堞連雲十里城將臣開府此屯兵山連虎陣千年固¶
地接龍沙一掌平塞上馬嘶春草緑村中人和凱歌聲¶
秪因邊徼無烽火忘却闗山是逺行¶
　　　希大司馬扈駕至淮安便道過江訪余石淙精¶
　　　舍感今憶昔口占一首¶
停雲回首意如何揚子江頭一棹過老去多情憐水石¶
閒來開眼看風波門牆舊侣凋應盡燈火通宵話轉多¶
<pb:KR4h0143_WYG_273-19b>¶
更約扁舟和月宿荻花深處聼漁歌¶
　　　聼雪¶
庭樹蕭蕭夢屢驚幾回風景逼人清坐吟食葉春蠶句¶
起聼空山裂帛聲寒落瓦溝停更響爽疑天籟靜還生¶
憑誰為續幽蘭調萬古悠悠此夜情¶
　　　孤山堡¶
簇簇青山隠戍樓暫時登眺使人愁西風畫角孤城曉¶
落日晴沙萬里秋甲士解鞍休戰馬農兒持劵買耕牛¶
<pb:KR4h0143_WYG_273-20a>¶
回思未築邊牆日曽得清平似此不¶
　　　出連雲棧¶
雞頭闗下石杈牙傍險憑髙此駐車一水縈紆通漢沔¶
萬峰廻合控褒斜雲中板閣燒難絕谷口篔簹翠欲遮¶
蜀道秦闗俱莫論於今四海正為家¶
　　　出郊¶
向來塵慮已真抛一卧經年始出郊天下華陽稱八洞¶
人間福地是三茅病求仙术聊充餌老愛雲松願結巢¶
<pb:KR4h0143_WYG_273-20b>¶
夢覺迷途自兹始北山猿鶴謾相嘲¶
　　　西湖¶
重向西湖續舊遊望中山色與雲浮平橋隔水雙溪合¶
古寺連空萬木稠醉後納涼時枕石興來尋句或臨流¶
幽棲彷彿江南秪欠漁翁一葉舟¶
　　　西山雜詠¶
十里長堤一掌平野田溪草正縱横青山逺映秋雲薄¶
紅樹疎含夕照明細荇牽風浮不定落花隨水去無聲¶
<pb:KR4h0143_WYG_273-21a>¶
幽人合是忘機者傳語沙鷗莫浪驚¶
夕陽紅樹遶平丘極目乾坤萬里秋自是閒官堪適興¶
不須吾土亦消憂幽崖礙日懸青蔓髙閣憑虚瞰碧流¶
咫尺洞門無路入野雲孤鶴為誰留¶
　　　興國道中¶
十日登程九日晴鄉心羇思一時平鳥聲細逐泉聲緩¶
風力寒欺酒力輕馬首青山堪入畫路旁幽草問無名¶
逄人若話經遊樂賸有篇章為紀行¶
<pb:KR4h0143_WYG_273-21b>¶
　　　望岳陽¶
岳陽南望是并州三十年來兩度遊同學故人今幾在¶
異鄉孤客此登樓髙雲絕島連清漢落日層城俯碧流¶
誰遣王程戒明發吏情吾已負滄洲¶
　　　遊焦山¶
洞口孤雲靣靣生百年身世坐來清一般月色金山寺¶
十里煙光鐵甕城江閣雨餘秋水濶海門風定暮潮平¶
青山潦倒虚名在恥向沙鷗問舊盟¶
<pb:KR4h0143_WYG_273-22a>¶
　　　雨中王丹徒公濟招遊焦山席上作¶
無端秋色登臨地不盡長江眺望時世路渺然空作客¶
風光如此可無詩及辰為樂人能幾冒雨看山興亦竒¶
直待曉晴淩絕頂徧摩蒼蘚認殘碑¶
　　　登金山¶
西風殘葉嫩寒初兩日幽尋興不孤心愛竹巖留客坐¶
力窮雲磴遣人扶城頭山色遥連楚樹裏江聲直到呉¶
莫怪居人誇勝境分明此地是蓬壺¶
<pb:KR4h0143_WYG_273-22b>¶
　　　宿子午鋪¶
躡磴穿蘿路轉遥夜寒燈火正蕭蕭官程又出子午谷¶
鄉夢逺懐丁夘橋秦嶺天低星斗近漢江春暖瘴嵐消¶
馳驅敢作賢勞歎愧乏㳙埃荅聖朝¶
　　　書懷¶
山南山北路重重使節還隨斗柄東客裏心情詩當酒¶
春來天氣雨兼風家鄉在逺無書到故舊相思有夢通¶
便欲乞身還未可坐縻官廩愧無功¶
<pb:KR4h0143_WYG_273-23a>¶
　　　沔縣道中¶
此地重來倍憶家野橋風景望中賒田田春水船船月¶
歩歩旗亭岸岸花選勝可能容我往尋幽空復向人誇¶
自慚官長非坡老解道江山似永嘉¶
　　　西山口占示同游諸子¶
偶向名山慰所思幽尋已是隔年期一春風雨清明後¶
滿目鶯花爛漫時老覺同遊非故侣笑看殘壁有前詩¶
相逄得意憑開口莫為迂疎引興遲¶
<pb:KR4h0143_WYG_273-23b>¶
　　　坐上宫道房¶
瑶臺正對大茅峰一日閒行萬慮空青鳥夜歸𤣥圃月¶
碧桃春綻玉臺風上方樓觀天應近古洞蓬萊路或通¶
便欲尋仙還自笑夕陽芳草茂林中¶
　　　重游甘露寺¶
已辦登臨罷逺遊倦知吾土故多幽渡江形勝諸山小¶
到海風煙一目収晴影抱樓僧寺午寒聲飛雨釣巖秋¶
滄波滚滚何時定贏得丹心伴白頭¶
<pb:KR4h0143_WYG_273-24a>¶
　　　殷文濟過予待隠逸老二園有詩次韻荅之¶
開園十載到于今喜遇知音愜賞心兩屐不嫌花徑僻¶
一枰長傍竹忩深醉眠石上殘林蘚倦憇池頭狎水禽¶
如此風光如此客不知身世有煩襟¶
　　文林¶
　　　感懐¶
家室倉皇付草萊含情自下讀書臺不知滿地梅花落¶
又是東風燕子來六尺㣲軀何處著百年笑口幾時開¶
<pb:KR4h0143_WYG_273-24b>¶
最憐門外青松樹盡是兒時手自栽¶
　　　客思¶
寒廹重裘曉更清宦情羇思坐來生眼前世事浮雲過¶
醉裏驚心獨鳥鳴夢入故鄉春社㪚愁懸孤館夜燈明¶
南歸乆負梅花約忍聼東家笛裏聲¶
　　　和合驛¶
孤艇飄飄浪打篷客懷無奈酒杯空地偏西北闗河冷¶
天近清明日夜風岸栁塵埋春色黯野塘冰決晚潮通¶
<pb:KR4h0143_WYG_273-25a>¶
自憐十載驅馳意獨立長歌落照紅¶
　　　舟中有懐林待用¶
渺渺長波映逺空依依新栁颺春風相思人在青山外¶
盡日舟行細雨中汲黯身為漢廷重杜陵詩到錦城工¶
天王明聖江湖逺贏得驅馳兩鬢蓬¶
　　　寺中春¶
野寺沉深門半扃午忩慵起晚風輕雲開半壁夕陽出¶
花落一庭春草生鳥掠池中得魚去鶴歸雲外伴僧行¶
<pb:KR4h0143_WYG_273-25b>¶
馬槽散吏真如隠咫尺山田帯雨耕¶
　　　荷花蕩夜歸次呉水部徳徴韻¶
採芳日暮未言歸處處村家揜杼機水漫蓮洲愁路斷¶
月明沙渚覺鷗飛髙歌小海風波急回首横塘煙火㣲¶
蘭棹屢移罇屢倒不知露下已沾衣¶
　　　嵗暮客錢唐次邦彦韻¶
隠君瀟灑有髙齋徑造何煩折簡催雪砌宜人寒不埽¶
溪門待客夜還開離離燈火分春色奕奕梅花照酒杯¶
<pb:KR4h0143_WYG_273-26a>¶
笑殺山隂王長史不逄安道為誰來¶
　　　後三日雪晴同邦彦遊西湖再疊前韻¶
雪後孤山共探梅便乗清興不須催林邊細路如橋斷¶
湖上疎花傍竹開雲影分明披絮帽蹄涔彷彿㪚銀杯¶
酒寛新量詩盈卷不負淩寒此度來¶
　　謝遷¶
　　　偶興¶
曲徑疎籬擁薜蘿晚風紅落豆花多南山夜半牛堪飯¶
<pb:KR4h0143_WYG_273-26b>¶
東海門深雀自羅遺恨未酬三顧寵清時誰解五噫歌¶
謾將舊硯臨池洗莫遣餘生待墨磨¶
　　　習靜¶
一塵不到水邊亭埽石焚香晝掩扃方治萍開魚掉尾¶
髙崖松動鶴梳翎忩臨絕澗涵虗白山隔重湖送逺青¶
更是晚來羣動息空庭仰卧數流星¶
　　王鏊¶
　　　春日應制¶
<pb:KR4h0143_WYG_273-27a>¶
奉天朝罷暁曈曨勅使傳宣籞苑東好雨晴時三月裏¶
鑾輿遥過百花中東皇黙運無言化南國新収不戰功¶
歸坐明堂還布徳豫遊分與萬方同¶
　　　夏日應制¶
水晶宫殿晝沈沈别院春歸碧樹深南陸迎長欽馭日¶
東臯旱乆望為霖歴中星火修堯令弦上薰風識舜心¶
幾務了時多暇日試開黄卷一披尋¶
　　　送戚時望僉憲之湖廣¶
<pb:KR4h0143_WYG_273-27b>¶
逄君未乆送君行十載同忩幾日情平獄舊推于定國¶
按刑新過漢陽城雁回千里書須寄春到三湘草自生¶
収拾楚材歸藥籠湖南賔客總知名¶
　　　昌平劉諫議祠¶
荒灣野木古城隅何處昌平是舊廬氣帯幽并多感慨¶
䇿如晁董亦迂疎同時下第誰云屈此外求言總是虚¶
不盡懐賢千古意執鞭無路欲何如¶
　　　送趙栗夫歸省吳江¶
<pb:KR4h0143_WYG_273-28a>¶
秋水呉江一葉飛歸來游子著朝衣鄉人始識文章貴¶
仕路休嫌定省稀寳帯橋邊舟汎汎白雲司裏樹依依¶
路經震澤人應問太史周南胡不歸¶
　　　次韻楊維立初入史館¶
東角門前十館開史家自昔總難才病容野客隨行入¶
逺喜諸公取次來氣合每聫朝食坐事多長後午朝回¶
揚雄識字今誰及疑義須煩一一裁¶
　　　送髙良新知歸州¶
<pb:KR4h0143_WYG_273-28b>¶
江上青山識秭歸江邊弔古駐驂騑夢中馬耳先曽到¶
行處人煙亦已稀屈子宅空江渺渺昭君村在雨霏霏¶
使君撫字知多術䕫府如今正阻飢¶
　　　朱天昭始第進士主余家至明年移居西鄰¶
兩年不厭草堂低頗愛晨昏出入齊長日經過無主客¶
秪今相見有東西濁醪尚可牆頭過歸院那愁栁下迷¶
廐馬似知人意思臨期回首再三嘶¶
　　　贈梁都憲廵撫四川¶
<pb:KR4h0143_WYG_273-29a>¶
赤甲白鹽雄作鎮鐵冠繡斧凛先聲雪山已為來時重¶
黒水應聞去後清殿上位虚中執法邊頭人㪚小團營¶
憑誰説與蘇明允畫像無煩記姓名¶
　　　送吳大章還宜興¶
試罷彤廷便乞還不教名字落人間小團龍鳯春前雨¶
罨畫樓臺水靣山文彩傳來多似舊功名老去只如閒¶
洞庭東望無多路楚頌亭成有舊顔¶
　　　酒熟志喜¶
<pb:KR4h0143_WYG_273-29b>¶
常年送酒媿諸鄰斗覺今年富十分水法特教擔栁毅¶
(特汲栁/毅井泉)麴材先已謝桐君(麴不/用藥)牀頭夜滴晴堦雨甕靣¶
香浮暖閣雲莫笑陶公巾自漉年來正策醉鄉勲¶
　　　徴明飲怡老園有詩次其韻¶
呉王銷夏有殘闉特起幽亭據要津剰水繞時傷往事¶
短牆缺處見行人緑楊動影魚吹日紅葉留香蜨䕶春¶
為問午橋閒相國自非劉白更誰親¶
　　馬中錫¶
<pb:KR4h0143_WYG_273-30a>¶
　　　送王生南歸¶
都市楊花撲酒杯送君迢遞去天台應憐青史何蕃傳¶
故下黄金郭隗臺風軟林鶯當路囀日髙檣燕領潮回¶
今宵那是相思處人倚南樓月欲來¶
　　　送畢秀才還安東¶
緑樹隂濃梅子黄南風一棹返江鄉馬因送客臨清渚¶
鳥似留人語夕陽此日不須歌折栁他年還擬看穿楊¶
到家故舊如相問莫説從游馬季常¶
<pb:KR4h0143_WYG_273-30b>¶
　　　憶東郭别墅¶
别來水北原南圃夜夜相思夢裏行曲徑總教苔蘚合¶
短牆應有蒺藜生東風白晝閑花事落日青林自鳥聲¶
回首光隂易流轉不知身在鳯皇城¶
　　　和吳艾夫¶
落花香靄燕銜泥湖上薫風栁夾堤回磴下觀山逺近¶
斷橋平隔岸東西水浮荇帯紅猶濕雨插秧針緑未齊¶
遊客去來禽鳥樂樹林隂鬱夕陽低¶
<pb:KR4h0143_WYG_273-31a>¶
　　　和劉振之感懐¶
垂栁隂隂覆苑池省中春去吏先知宫鶯捎蜨衝閒幔¶
簷雀將雛過别枝盡日早囊無一事幾時黄色見雙眉¶
為郎媿我身先老白髪年來漸覺私¶
　　　山行限韻¶
春風湖上杖藜行水碧沙明眼界清得句漫題蕭寺壁¶
逄僧閒問逺山名莓苔有徑俱人跡花栁無村不鳥聲¶
回首却驚歸路晚幾時聼鼓再離城¶
<pb:KR4h0143_WYG_273-31b>¶
看花湖上得歸遲花滿南枝共北枝細雨釀寒纔歇後¶
遊絲墮地更飛時酒香茅店人初到春去園林鳥未知¶
不是紅塵山路少東風無力馬前吹¶
　　　十四日游甕山次謝于喬太史韻¶
栁外湖光花外樓四時佳興屬春遊隔林陽燄初疑馬¶
度水晴雲欲亂鷗客醉不禁寒食酒僧歸還上夕陽舟¶
自慚潦倒東風裏也復看山逐勝遊¶
　　　官莊道中¶
<pb:KR4h0143_WYG_273-32a>¶
漠漠平沙野望寛漢家小苑近長安孤鴻墮日青山小¶
萬里嘶風白草寒逺火隔村明候館驚塵如霧撲征鞍¶
長途不盡吟懐倦始覺人間行路難¶
　　　和楊重光韻兼柬照一天上人¶
髙樹涼生暑解嚴客忩風味許誰兼越南羇客惟莊舄¶
吳下詩僧數道潛賔館有時勞貰酒故山無日不鈎簾¶
止縁禁直經過少滿地蒼苔䕶筍尖¶
　　　暁發甘泉¶
<pb:KR4h0143_WYG_273-32b>¶
肩輿清暁發甘泉風雪遥連塞外天野店客敲門問酒¶
土窑人隔水炊煙山無草木還多石地産氊裘不衣綿¶
試叩征夫前去路戍鴉聲裏是延川¶
　　　再發安塞¶
塞門東望雪初晴驄馬遥遥趂曉行靣日逺山明似近¶
背風深塹積皆平僧開野寺林鴉散人叩柴扉砦犬鳴¶
不是六花妝㸃好黄沙白草若為情¶
　　　把都河堡¶
<pb:KR4h0143_WYG_273-33a>¶
行臺無事户多封睡起支頤百念慵風栁似為渾脱舞¶
雨花常帯别離容城圍白屋髙低住簾巻青山逺近重¶
日暮詩成吟未穏一聲忽送戍樓鐘¶
　　　栁樹澗廢城和壁間王威寜韻¶
野色蒼茫帯逺岑空城嵗乆白蒿侵更無粉堞悲笳隠¶
惟有黄沙古道深荒日晝眠人影絶剛風西起塞雲隂¶
題詩豪客今何處牢落襟懐付短吟¶
　　　賦得荷葉露應教¶
<pb:KR4h0143_WYG_273-33b>¶
花氣侵晨濕畫欄池荷如洗翠團團誰將天上金莖露¶
瀉入波心碧玉盤風動每愁爐汞走雨餘應訝浦珠寒¶
十年曽作西垣客此景親從太液看¶
　　　南都官舍寓懐¶
門臨流水夾垂楊庭院深深晝景長青竹妥梢山雨足¶
緑荷翻葉水風涼書憎燕入銜泥涴花喜蜂來帯蜜香¶
造物似知人健作故令官拜水曹郎¶
　　　西掖晚歸有感時事聊賦述短章用呈同志者¶
<pb:KR4h0143_WYG_273-34a>¶
矮忩缺月照人寒殘雪留簷凍水乾衰信已憑雙鬢寄¶
世縁聊作一枰看斜封官好空批敕神武門髙未挂冠¶
悮却登山與臨水十年騎馬走長安¶
　　呉洪¶
　　　客中和史明古¶
一尊誰共合朋簪又見空階覆緑隂草色不銷游子恨¶
月光偏照故人心霜前白雁音書在雨外青山别路深¶
安得携琴溪上去社中重覓舊知音¶
<pb:KR4h0143_WYG_273-34b>¶
　　　題五同會圖和匏菴濟之¶
劒珮聨翩向玉閨東呉人物應文奎侍朝並立螭頭下¶
退直同歸鳯闕西諸老耆英真不忝菲才疎拙愧難齊¶
太平遭際須歌頌上國風花共品題¶
　　　四燕詩為周行之賦¶
八座歸來且耄期五朝遭際記恩私自從擢桂賔興日¶
次第簪花釋褐時玉帛南郊陪鹵簿鼓鐘東序覩威儀¶
迂慵近日躭周禮容賦先生四燕詩¶
<pb:KR4h0143_WYG_273-35a>¶
　　王弼¶
　　　出城¶
今晨不為閒遊出不為閒遊興亦嘉帯雨青山十餘里¶
傍雲茅屋兩三家斷流已作方塘水舊雨猶殘半樹花¶
欲借蘆根安釣石不知誰管碧溪沙¶
　　梁儲¶
　　　元夜¶
尊前休問夜如何且聼佳人達曙歌圎月向人偏皎潔¶
<pb:KR4h0143_WYG_273-35b>¶
緒風吹靣正清和星從左个將春至雁向南樓帯字過¶
翹首五雲最深處千觴應助聖顔酡¶
　　林俊¶
　　　讀唐人錢起詩黄綬罷來多逺客青山何處不¶
　　　愁人之句¶
林園樂事頗相闗不換神仙秪一閒荒徑也須存白菊¶
愁人原不是青山將雛野鶴飛還舞釀蜜崖蜂去却還¶
涼月孤舟自濃睡乗流知下幾溪灣¶
<pb:KR4h0143_WYG_273-36a>¶
　　　勸駕述懐次東所韻¶
霜前黄葉漫秋山瘦竹疎花共晚閒老去筋骸翻自念¶
日來雲水信相闗經心楊栁三眠外作意棋枰一著間¶
好是内庖羞獨割凍梨慙改故時顔¶
　　包鼎¶
　　　己丑下第南還¶
孤舟千里賦南歸慚愧逄人問禮闈野浦闗情芳草逺¶
曲江回首杏花稀半生事業雙蓬鬢十載風塵一敝衣¶
<pb:KR4h0143_WYG_273-36b>¶
臨水髙歌向何處夕陽煙樹共依微¶
　　孫衍¶
　　　寄沈宗逺¶
挂席曽逄江上舟别來彈指又經秋閒從何處爭棋局¶
醉共誰人較酒籌金鯽魚池芳草合女蘿花樹小庭幽¶
客中無限相思意坐對寒燈獨自愁¶
　　楊廷和¶
　　　送周少宰秦府分封¶
<pb:KR4h0143_WYG_273-37a>¶
少宰分封出御批二函新冊爛金泥恩波入渭天潢近¶
使節臨闗華嶽低銓事暫辭流内外民風兼問陜東西¶
肩輿不覺驅馳倦餘興猶能及品題¶
　　　送神武蔡千户致仕還湖州(進士中/孚之父)¶
神武挂冠歸舊隠赤松相伴話長生車前紫氣青牛引¶
天上新聲綵鳯鳴軍務不闗惟白戰醉鄉何處是烏程¶
太湖合是逃名地畫舫絃歌自在行¶
　　趙寛¶
<pb:KR4h0143_WYG_273-37b>¶
　　　行臺日暮偶成¶
何處蕭蕭暝色侵海雲將雨過寒林間闗旅雁天涯路¶
寂歴啼螀嵗暮心槁木嗒然聊隠几飛蓬搔盡不勝簪¶
松垣深掩黄昏靜惟有爐薫對苦吟¶
　　　三月八日省中偶成¶
省中事少稱閒情白日髙眠飽飯行起得幽亭尋竹種¶
汲來新水乞茶烹牆隈風靜花仍落樹下人來鳥不鳴¶
忽憶四郊前夜雨欲從田畯問春耕¶
<pb:KR4h0143_WYG_273-38a>¶
　　　題扇贈金明府¶
鵞谿一幅剪裁工玉雪姢姢在眼中為我閭閻消溽暑¶
自君懐䄂發清風掄材定覺蒲葵陋入侍還看雉尾同¶
怪底循良多善治長持明月照羣䝉¶
　　　次韻荅存敬見憶之作時存敬將奉使山東¶
每覺清談左席虚憶君長在惜春餘楊花榆莢皆離思¶
香灺燈光共索居風月正憐吟社冷園林應怪賞心踈¶
河橋更有明朝事欲倩東風挽佩琚¶
<pb:KR4h0143_WYG_273-38b>¶
　　　春暮遊西郊過釣魚臺遂至趙氏莊居留飲¶
紫陌聫鑣不動塵天將一雨助遊人西溪看竹門空掩¶
北苑尋花酒更新案牘偷閒聊一日園林成越已三春¶
吾儕㑹合應非偶莫遣樊籠繫此身¶
　　　桐江¶
乍啟篷忩豁睡眸桐江煙景正悠悠青山隔岸千螺疊¶
白鷺衝波片玉流日弄行雲棲樹杪風將踈雨過船頭¶
越中無限清華境欲恣幽探不可留¶
<pb:KR4h0143_WYG_273-39a>¶
　　　　走筆送何以仁¶
　傾蓋湖邊懐抱開胸中了不挂纎埃乗凉武穆祠前樹¶
　遣興巢居閣上杯乍到山林如舊識遄歸猿鶴定相猜¶
　知君未斷煙霞意暑退秋凉更一來¶
　　　　題畫¶
　目極江湖不可攀偶披圖畫一開顔春深草閣林隈暖¶
　日落扁舟渡口閒山色正濃雲隔斷海天無盡鳥知還¶
　耳邊彷彿疎鐘度疑在蒼茫杳靄間¶
<pb:KR4h0143_WYG_273-39b>¶
　　　方向¶
　　　　桃源道中¶
　桃源西望是辰州兩境中分五置郵征斾影隨紅樹没¶
　斷橋水帯夕陽流闗山迢遞孤臣路風物淒凉滿地秋¶
　半世飄零竟何事獨騎瘦馬重回頭¶
　¶
　¶
御選明詩巻七十六¶
