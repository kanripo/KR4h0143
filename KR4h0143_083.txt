# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.600603
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選金詩卷二
<pb:KR4h0143_WYG_083-1a>¶
　欽定四庫全書¶
御選金詩巻二¶
　　四言詩¶
　　趙秉文¶
　　　時雨(并序/)¶
　　　時雨美胥莘公也公以行臺移鎮平陽鄰畏其威¶
　　　民懐其徳焉¶
　天降時雨山川岀雲天相休運是生世臣維我世臣乃¶
<pb:KR4h0143_WYG_083-1b>¶
　國於莘天子命之牧爾邦民北風喈喈雨雪霏霏嗟我¶
　晉人而瘡而痍吹之呴之摩之拊之于燠其寒于飽其¶
　飢既瘳既夷不嚬以嘻孰為豺虎載柵載壘孰為蟊賊¶
　載艾載理無擾我鄉我鄉我里無伐我桑我桑我梓逺¶
　吏脱矣我民休矣公在於堂如春斯温激矢在壺折衝¶
　于樽民安于廛兵安于屯公在於堂錦衣繡裳敝予改¶
　為斯民不忘公在於堂繡裳錦衣我民之思無俾公歸¶
　　　　皇武(并序/)¶
<pb:KR4h0143_WYG_083-2a>¶
　　皇武命平章公移鎮陜右也¶
皇奮厥武如雷如霆擴彼逺夷載震載驚帝命相臣蘇¶
我衆氓維時莘公展也大成公自平陽移鎮於秦世皆¶
謂公在處陽春公在于秦有年無兵世皆謂公斯民徳¶
星繼此二方不寜不令帥臣議征發言盈廷公奏累上¶
如山不傾並皆謂公漢之營平既完三輔復完五城以¶
迄於今夏人請盟維將盡能維公竭誠公拜稽首天子¶
之明我公歸矣我民思矣詔公復起周邦咸喜願公百¶
<pb:KR4h0143_WYG_083-2b>¶
年以佐天子罔俾樊侯於周專美¶
　　李經¶
　　　雜詩¶
巖椒鬰雲日夕生隂雨雪縞夜秋黄老林人煙墨突樵¶
徑雲深¶
　　麻九疇¶
　　　李道人嵩陽歸隠圖¶
城郭維崇井里維通冠盖維錯紈綺維叢云誰之子招¶
<pb:KR4h0143_WYG_083-3a>¶
子歸嵩舍我箏筑樂彼潺淙食彼瓦缶遺我鼎鐘云誰¶
之子繪子歸嵩離人友鹿避俗朋松石齧我足泉癭我¶
嚨吾恐時人笑子歸嵩有山有怪有水有龍盜出冦没¶
嘯兕咻熊吾恐狂人誑子歸嵩子謂我言決意歸嵩歸¶
嵩何如如鴻避弋如鶴脱籠與幻俱化與化俱融是以¶
歸嵩南山重重翠如植葱北山隆隆紺如堆銅仰嵩俛¶
嵩雨濯雲烘嵩之為我我之為嵩我聞子言衣如張風¶
心先去鳥層雲盪胷静言思之富為目蒿貴為心蓬飾¶
<pb:KR4h0143_WYG_083-3b>¶
説于令詎知任公歸嵩良是生龜脱筒子不歸嵩送子¶
歸嵩¶
　　李俊民¶
　　　蕭權府三害圖¶
長橋之蛟南山之虎在彼州曲父老所苦豈獨若此亦¶
有周處周乃慨然恥聞斯語薄險投深踴躍健武爾蛟¶
既除爾虎既去周乃自勵履規蹈矩卒以將種効忠典¶
午按劒平西貞節克舉瑕以瑜掩過以功補身雖云亡¶
<pb:KR4h0143_WYG_083-4a>¶
名播千古¶
　　段克已¶
　　　贈薛寳臣疎梅凍雀圖并以頌之¶
𤣥㝠司候百卉具衰此花獨秀於江之湄傲雪淩霜冰¶
清玉潔孤根盤石凍柯浸月意彼寒雀婉姿相依飲香¶
啄蕊生死不離嵗暮貞心粲粲清節孰與薦延移歸金¶
闕鳯鳥不至惡木日滋窮通有命舍是奚為¶
　樂府歌行¶
<pb:KR4h0143_WYG_083-4b>¶
　　宇文虛中¶
　　　古劒行(為劉善/長作)¶
公家祖皇提三尺素靈中斷開王迹自從武庫衝屋飛¶
化作文星照東壁夫君安得此龍泉秋水湛湛浮青天¶
夔魖奔喘禺强䕶中夜躍出光蜿蜒拄頤櫑具男兒飾¶
彈鋏長歌氣填臆嶙峋折檻霽天威將軍拜伏姦臣泣¶
龍泉爾莫矜雄鋩不見鳥盡良弓藏㑹當鑄汝為農噐¶
一劔不如書數行¶
<pb:KR4h0143_WYG_083-5a>¶
　　　烏夜啼¶
汝琴莫作歸鳯鳴汝曲莫裁白鶴怨眀珠破壁挂髙城¶
上有烏啼人不見堂中蠟炬紅生花門前紺幰七香車¶
博山夜長香燼冷悠悠蕩子留倡家妾機尚餘數梭錦¶
織恨傳情還未忍城烏為我盡情啼知道單棲淚盈枕¶
　　髙士談¶
　　　春愁曲¶
壓花曉露萬珠冷金井吚啞轉纎綆寳階寂寂苔紋深¶
<pb:KR4h0143_WYG_083-5b>¶
東風揺碎湘簾影芙蓉帳暖春眠重窗外啼鶯喚新夢¶
推枕起來嬌翠顰一線沈煙困金鳯游絲飛絮俱悠颺¶
慵倚繡牀春晝長郎馬不嘶芳草暗半篩急雨飛横塘¶
　　馬定國¶
　　　長相思¶
歴歴春陽被羣木白沙淺水明如鵠結廬聊可障雨風¶
學道未能充耳目故人家居紫翠傍枳籬日落青山長¶
嵗云晏矣不可見望盡楚天飛鳥行¶
<pb:KR4h0143_WYG_083-6a>¶
　　朱之才¶
　　　南越行¶
南越太后邯鄲女皓齒明眸照蠻土珊瑚為帳象作牀¶
錦繖髙張擊銅鼓太液池内紅芙蓉自憐謫墮蠻煙中¶
灞陵故人杳無耗深宫獨看南飛鴻隨兒作帝心不願¶
惟願西朝柏梁殿茂陵劉郎亦可人遣郎海角來相見¶
金猊夜燎龍涎香明珠火齊爭煌煌番禺秦甸隔萬里¶
今夕得遂雙鴛鴦白首相君佩銀印干戈欲起蕭牆釁¶
<pb:KR4h0143_WYG_083-6b>¶
莫言女子無雄心置酒宫中潛結陣漢家使者懦且柔¶
纎手自欲操霜矛孤鸞竟落老梟手可憐空奮韓千秋¶
樓船戈鋋師四起或出桂陽下灕水越郎追斬吕嘉頭¶
九郡同歸漢天子尉佗墳草幾畨青霸業猶與炎州横¶
玉璽初從真定得黄屋却為邯鄲傾五羊江連湘浦竹¶
嬌魂應伴湘娥哭¶
　　　後薄薄酒¶
薄酒麤衣吾何悲醜婦自醜吾不知道眼混圓宜不二¶
<pb:KR4h0143_WYG_083-7a>¶
媺美妍陋無殊歸瓦罍石臼斟吾酒脱粟藜羮皆可口¶
醉境陶然無後憂玉盌浮蛆彼何有漢文天子猶弋綈¶
士服麤布乃所冝要繩屐葛同一暖霧縠冰紈徒爾為¶
無鹽如漆后齊桓孟光舉臼配伯鸞古來傾城由哲婦¶
有德乃令家國安我能遣婦縫麤對婦飲薄傍人大笑¶
吾不惡¶
　　蔡珪¶
　　　野鷹來¶
<pb:KR4h0143_WYG_083-7b>¶
南山有竒鷹寘穴千仭山網羅雖欲施藤石不可攀鷹¶
朝飛聳肩下視平蕪低健狐躍兔藏何遲鷹莫來腹肉¶
一飽精神開招呼不上劉表臺錦衣少年莫留意飢飽¶
不能隨爾輩¶
　　　撞冰行¶
船頭傳鐡横長錐十十五五張黄旗百夫袖手略無用¶
舟過理棹徐徐歸吴儂笑向吾曹説昔嵗江行苦風雪¶
揚槌啓路夜撞冰手皮半逐冰皮裂今年窮臘波溶溶¶
<pb:KR4h0143_WYG_083-8a>¶
安流東下閒篙工江東賈客借餘潤貞元使者如春風¶
　　　畫眉曲七首¶
樓外春山幾㸃螺樓頭望處染雙蛾不知深淺隨宜否¶
却倩菱花問眼波¶
小閣新裁寄逺書書成欲遣更踟蹰黛痕試與雙雙印¶
封入雲箋認得無¶
纎葉斜横蜀栁條拂成風思自妖嬈元和才子才猶拙¶
只對春風詠舞腰¶
<pb:KR4h0143_WYG_083-8b>¶
畫手新翻十様圖西廵故事出成都憑君列置華堂上¶
與問丹青解語無¶
龍尾雲根玉作紋紋間有月半痕新若為喚取文姬輩¶
分付雲窗筆下春¶
未識春愁識曉酲嬌啼恰恰似雛鶯日髙阿母嗔妝晚¶
促畫鴉兒轉不成¶
時世華妝巧鬬春張卿態度獨清新五陵年少多才思¶
數㸃章臺走馬人¶
<pb:KR4h0143_WYG_083-9a>¶
　　党懐英¶
　　　宿舊縣四更而歸道中摭所見作行路難¶
三星排空山月眀思歸客子夜半行單衣短褐風凄清¶
響踏黄葉棲禽驚匆匆曉轉沙㟁側枯蓼寒蘆鳴索率¶
山月欲隨山煙黒前途無人脚無力行路難堪歎息¶
　　任詢¶
　　　蘇州宴¶
蘇州女兒嫩如水髻聳花籠青鳯尾十二紅裳釅梳洗¶
<pb:KR4h0143_WYG_083-9b>¶
植立唱歌煙霧裏一人丰穠玉手指袖挽翠雲彈緑綺¶
落花一片天上來似欲隨人渡江水曲終宴闋歌一觴¶
行人南遊道路長明日松江千萬頃煙波雲樹春茫茫¶
　　劉迎¶
　　　河防行¶
南州一雨六十日所至川源皆汎溢黄河適及秋水時¶
夜來決破陳河堤河神憑陵雨師借晚未及晴昬復下¶
傳聞一百五十邨蕩盡田園及廬舍我聞禹時播河為¶
<pb:KR4h0143_WYG_083-10a>¶
九河一河既滿還之他川平地迥勢隨弱安流是以無¶
驚波秖今茫茫餘故迹未易區區議疏闢三山橋壊勢¶
益南所過泥沙若山積大梁今世為陪京財賦百萬資¶
甲兵髙談泥古不須爾且要築堤三百里鄭為頭汴為¶
尾准備他時漲河水¶
　　　樓前曲¶
樓前山色秋横碧樓下水光秋漫白眼看對此千里愁¶
樓下長歌古離别蕭蕭郎馬何時歸雁奴去作斜行飛¶
<pb:KR4h0143_WYG_083-10b>¶
灞橋過客夕陽逺渭城行人朝雨㣲玉淒花冷令人瘦¶
日暮倚樓雙翠袖蕙炷猶殘鸂鷘香麴塵半著鴛鴦繡¶
五雲飛過芙蓉城洞天冷落雲間笙妾身有願化春草¶
伴君長亭仍短亭¶
　　　車轣轆¶
馬虺隤牛觳觫山行縈紆車轣轆路傍指㸃是官人老¶
矣一翁雙鬢禿汝牛幸可耕汝馬幸可騎有此可載琴¶
書歸胡為奔走東西道白髪刁騷被人笑¶
<pb:KR4h0143_WYG_083-11a>¶
　　　沙漫漫¶
沙漫漫草斑斑南山北山相對看我行乃在山之間行¶
人仰不見飛鳥樹木足知邊塞少沙漫漫草斑斑我行¶
欲趁西風還僕夫汝莫愁衣單我但著衣思汝寒¶
　　　摧車行¶
渾河洶湧從西來黄流正觸山之崖山崖路窄僅容過¶
小誤往往車輪摧車摧料理動半日後人欲過何艱澀¶
深山日暮人已稀食物有錢無處覓何時真宰遣六丁¶
<pb:KR4h0143_WYG_083-11b>¶
鏟此疊嶂如掌平憧憧車馬山西路萬古行人易來去¶
　　　敗車行¶
前車行後車逐車聲夜隨山詰曲前車失手落髙崖車¶
輪直下聲如雷同行急救救不得人牛飜壓鳴聲哀我¶
時潛聞後車説前車使牛何太拙只知拍手笑前人不¶
道後來當改轍前途猶有坡陀在後車當以前車戒¶
　　王庭筠¶
　　　采蓮曲¶
<pb:KR4h0143_WYG_083-12a>¶
南北湖亭競采蓮吴娃嬌小得人憐臨行折得新荷葉¶
却障斜陽入畫船¶
　　蕭貢¶
　　　君馬白¶
我馬瘦君馬肥我馬虺隤君馬飛雕鞍寳校錦障泥向¶
風振迅長鳴嘶一朝計落路傍兒銅鬲為槨薪為衣瘦¶
馬雖瘦骨骼竒古人相馬遺毛皮千金一顧㑹有期¶
　　　古採蓮曲¶
<pb:KR4h0143_WYG_083-12b>¶
洋洋長江水渺渺漲平湖田田青茄荷艶艶紅芙蕖酣¶
酣斜日外苒苒凉風餘蒨蒨誰家子裊裊二八初兩兩¶
並輕舟笑笑相招呼悠悠波上鴛潑潑蒲中魚采采不¶
盈手依依欲何如¶
　　　悲長年¶
秦兵伏甲武安西趙將非材戰士攜千里陣雲沉曉日¶
萬家屋瓦震秋鼙哀纒朽骨天應泣怨入空山鳥不棲¶
百戰區區竟何得阿房煙草亦淒迷¶
<pb:KR4h0143_WYG_083-13a>¶
　　趙秉文¶
　　　擊毬行¶
錦韉珠絡四百蹄繡胸嵌花雙狻猊分曹入塲鼓聲作¶
月趁流星馬前落側身下臂疾鳥囘霹靂一聲龍門開¶
玉鞭笑擊金鐙響緑褠齊出黄金杖臨階下馬坐廣亭¶
玉盤行酒跪輸朋蒼頭上馬抱黄帕一㸃飛塵夕陽下¶
　　　春水行¶
先春宫外春水生鴐鵞飛下寒猶輕緑衣探使一鞭信¶
<pb:KR4h0143_WYG_083-13b>¶
春風寫入鳴鞘聲龍旂曉日迎天仗小隊長圍圓月様¶
忽聞疊鼓一聲飛輕紋觸破桃花浪内家最愛海東青¶
錦韝掣臂翻青冥晴空一擊雪花墮連延十里風毛腥¶
初得頭鵞誇得雋一騎星馳薦陵寢歡聲沸入萬年觴¶
瓊毛散上千官鬢不才無力答陽春羞作長楊侍從臣¶
閒與老農歌帝力歡呼一曲太平人¶
　　　扈從行¶
馬翻翻車轆轆塵土難分真面目年年扈從春水行裁¶
<pb:KR4h0143_WYG_083-14a>¶
染春山波漾緑緑韉珠勒大羽箭少年將軍面如玉車¶
中小婦聽鳴鞭遥認飛塵郎馬足朝隨鼓聲起暮逐旂¶
尾宿樂事從今相繼躅聖皇嵗嵗萬幾暇春水圍鵞秋¶
射鹿¶
　　　倣郎士元寳刀塞上兒¶
長安俠少年白馬黄金鞭侈騎捧長劒官儀如殿前煙¶
塵上絶塞烽火照甘泉如聞辭第將遺貌上凌煙¶
　　　倣張志和西塞¶
<pb:KR4h0143_WYG_083-14b>¶
一葉黄飛一葉舟半竿落日半江秋青草渡白蘋洲歸¶
路月明山上頭¶
白頭波上白頭人黄葉渡西黄葉村山幾朶酒盈樽落¶
日西風送到門¶
　　張瑴¶
　　　畫石歌¶
腹非經笥口不肉食胸中止有磊磊落落百千萬之怪¶
石興來茹噎快一吐將軍便欲闗弓射氣母忽破碎物¶
<pb:KR4h0143_WYG_083-15a>¶
怪紛狼籍有時醉狂頭插筆埽盡人間雪色壁¶
　　閻長吉¶
　　　北齊行¶
天保大人襲世貴未待齊成已無魏䜟裏方傳近水羊¶
夢中先兆攻城蝟六君三世都能幾二十八年翻手裏¶
細思孝静靈運詩天道好還非妄矣¶
　　師拓¶
　　　秋夜吟¶
<pb:KR4h0143_WYG_083-15b>¶
阪路太行險波濤滄海深素緼未偶時白髪將盈簪壯¶
士暮年意游子中夜心拊劒一太息月暗天横參¶
　　　浩歌行送濟夫之秦行視田園¶
霜斂野草白氣肅天宇清開尊酌逺客餞此秦闗行秦¶
闗杳杳愁西顧千里蒼茫但煙樹子今行轡按秋風想¶
見秦闗雄勝處河流洶洶崑崙來蓮峰秀拔青雲開終¶
南南走絡巴蜀五陵北望令人哀我本渭城客浪迹來¶
東征窮齊歴宋嗟何營尚氣慕俠游梁城信陵白骨委¶
<pb:KR4h0143_WYG_083-16a>¶
黄土夷門誰復知侯生拊劒一長嘯作歌誰為聽青天¶
白日空冥㝠不能乘桴入滄海拂衣且欲歸汧涇落魄¶
髙陽歸未得送子西歸空愴情¶
　　元徳明¶
　　　桃源行¶
山中三日山桃開紅霞爛漫無邊涯山家藏春藏不得¶
落花流水人間來憶昔攜家竄巖谷秦人半向長城哭¶
囘頭塵土失咸陽矰弋徒勞羡鴻鵠冬裘夏葛存大朴¶
<pb:KR4h0143_WYG_083-16b>¶
小國寡民皆樂俗晝永垣籬雞犬閒春晴門巷桑榆緑¶
漁郎偶到本無心仙境何縁得重尋今日武陵圖上看¶
唯見雲林深復深¶
　　李獻甫¶
　　　長安行¶
長安道無人行黄塵不起生榛荆髙山有峰不復險大¶
河有浪亦已平向來百二秦之形秪今百二秦之名我¶
聞人固物乃固人不為力物乃傾將軍誓守不誓戰戰¶
<pb:KR4h0143_WYG_083-17a>¶
士避死不避生殺人飽厭敵自去長安有道誰當行黄¶
塵漫漫愁殺人但見蔽野雞羣鳴河東游子淚如雨眼¶
花落日迷秦城長安道無人行長安城中若為情¶
　　　别春辭¶
東皇按轡來何遲人間二月才芳菲六十日春能幾時¶
不如意事常相隨一聲啼鴂花片飛把酒却與春别離¶
春緩歸聽我歌滔滔嵗月如流波貴憂孰與賤樂多吾¶
寜不欲列華鼎馳鳴珂香屏倚妓薦綺羅人生賦分有¶
<pb:KR4h0143_WYG_083-17b>¶
定在誰能買愁費天和長安市上酒如海跨驢徑上胭¶
脂坡酒酣醉舞雙婆娑春自來去如予何¶
　　　秋風怨¶
疎星耿耿明天河夜涼翠幕生㣲波碧梧委葉傅金井¶
一夕秋風将奈何春風令人和秋風感人悲妾愁自與¶
秋風期秋風爭管人别離燈灺垂紅粉泥暗龜甲屏風¶
雲影亂絡緯弔月啼不斷蓮漏壓荷夜未半涼飇蕭蕭¶
入疎竹枕底寒聲碎瓊玉敲愁撼睡睡不明花露盈盈¶
<pb:KR4h0143_WYG_083-18a>¶
泫魚目秋風且莫吹念妾守空閨嫁狗隨走雞隨飛九¶
死莫作蕩子妻郎薄倖妾薄命花自無言絮無定碧雲¶
暮合郎未歸幾度妝成掩明鏡¶
　　秦略¶
　　　榖靡靡¶
榖靡靡青割將來强半粃急忙舂米送官倉只恐秋風¶
馬䴤起官倉逺在蕎麥山南梯直上青雲間梯危一上¶
八九里之字百折縈廻環憑誰説向監倉使斛面莫敎¶
<pb:KR4h0143_WYG_083-18b>¶
髙一指請君沿路看擔夫汗顆多於所擔米¶
　　王脩齡¶
　　　黄葉行送祖唐臣歸柘縣¶
送君黄葉山黄葉紛不埽上有蕭蕭之風樹下有漫漫¶
之衰草山中黄葉行復青髀肉一消人自老酒盡意不¶
盡執手臨古道古道車延走錦襄錦襄日暮浮雲翔一¶
燈孤館相思處寒雁一聲秋夜長¶
　　李汾¶
<pb:KR4h0143_WYG_083-19a>¶
　　　擬張水部行路難¶
洛陽行人心欲折半年西州信音絶彈箏峽口兵塵髙¶
半夜心懸隴山月君不見嗷嗷失羣鳥淚盡眼流血潼¶
闗晝閉漢使稀安得慰我生離别¶
　　王鬱¶
　　　寄逺吟¶
一封征人書秋帆瀟湘岸當君髙樓醉憶妾空閨歎¶
　　　陽闗曲¶
<pb:KR4h0143_WYG_083-19b>¶
城東車馬已促裝城西江水青茫茫緑楊陌上一杯酒¶
離愁慘淡春無光秦樓花映晴煙直誰家少婦當門立¶
金鞭入手紫燕嘶囘首飛雲晚山碧¶
　　　傷别曲¶
蘭臯飛暗塵征車紆去轍長安雖咫尺囘首繁華歇故¶
人亭下酒蛾睂眼中血平生慷慨腸忽作柔絲結傳聞¶
紫塞傍秋烽下危堞班超未投筆來瑱空嚼鐡誰能金¶
閨中坐眷姢姢月¶
<pb:KR4h0143_WYG_083-20a>¶
　　　長安少年行¶
新月平康金步蓮青雲戚里玉連錢誰家年少秋風裏¶
梁甫吟成抱劒眠¶
　　　楚妃怨¶
涼風遶樹秋長河絡天碧深宫悄無人月暗莎雞泣¶
　　　秋夜長¶
秋風嫋嫋吹庭樹傷心一葉隨風去葉隨風去何所之¶
似我年年困羇旅神蟉紆屈泥中蟠青雲未到誰汝憐¶
<pb:KR4h0143_WYG_083-20b>¶
愁來不寐起視夜斗柄斜指西南天¶
　　　折楊栁¶
長安二月多緑楊逺信未到龍庭旁佳人中夜抱影坐¶
風窗泠泠愁思長青天無雲一鏡潔萬户千門音響絶¶
何人横笛在髙樓玉龍呌徹春江月¶
　　　遊子吟¶
短日空裵囘流雲自來去茫茫曉野客衣單白露無聲¶
落秋樹¶
<pb:KR4h0143_WYG_083-21a>¶
　　元好問¶
　　　南冠行¶
南冠纍纍渡河闗畢逋頭白乃得還荒城雨多秋氣重¶
頹垣敗屋深茅菅漫漫長夜浩歌起清涕曉枕留餘潸¶
曹侯少年出紈綺髙門大屋垂楊裏諸房三十侍中郎¶
獨守殘編北窗底王孫上客生光輝竹花不實鵷雛飢¶
絲桐切切解人語海雲喚得青鸞飛梁園三月花如霧¶
臨錦芳華朝復暮阿京風調阿欽才暈碧裁紅須小杜¶
<pb:KR4h0143_WYG_083-21b>¶
長安張敞號睂嫵吴中周郎知曲誤香生春動一詩成¶
瑞露靈芝滿窗户魚龍吹浪三山没萬里西風入華髪¶
無人重典鷫鸘裘展轉空牀卧秋月寳鏡埋寒灰鬰鬰¶
萬古不可開龍劒出地底青天白日驅雲雷層氷千里¶
不可留離魂楚些招歸來生不願朝入省暮入臺願與¶
竹林嵇阮同舉杯郎食猩猩脣妾食鯉魚尾不如孟光¶
案頭一盂水黄河之水天上流何物可煮人間愁撐霆¶
裂月不稱意更與倒翻鸚鵡洲安得酒船三萬斛與君¶
<pb:KR4h0143_WYG_083-22a>¶
轟醉太湖秋¶
　　　驅豬行(黄臺張/氏莊作)¶
沿山蒔苗多費力辦與豪豬作糧食草菴架空尋丈髙¶
擊版揺鈴閙終夕孤犬無猛噬長箭不暗射田夫睡中¶
時呌號不似驅豬似稱屈放敎田䑕大於兔任使飛蝗¶
半天黒害田爭合到渠邊可是山中無橡术長牙短喙¶
食不休過處一抹無禾頭天明隴畝見狼籍婦子相看¶
空淚流旱乾水溢年年日㑹計收成纔什一資身百倍¶
<pb:KR4h0143_WYG_083-22b>¶
粟豆中儋石都能幾錢直兒童食麋須愛惜此物羣豬¶
口中得縣吏即來銷税籍¶
　　　蛟龍引¶
古劍咸陽墓中得抉開青雲見白日蛟龍地底氣如虹¶
土花千年不敢蝕洪鑪烈焰初騰精横海已覺無長鯨¶
世上元無倚天手匣中誰解不平鳴割城恨不逢相如¶
行酒恨不逢朱虛尚方未入朱雲請盟盤合與毛生俱¶
誰念田文坐中客只將彈鋏歎無魚¶
<pb:KR4h0143_WYG_083-23a>¶
　　　湘夫人詠¶
木蘭芙蓉滿芳洲白雲飛來北渚遊千秋萬嵗帝鄉逺¶
雲來雲去空悠悠秋風秋月沅江渡波上寒煙引輕素¶
九疑山髙猿夜嗁竹枝無聲墮殘露¶
　　　湘中詠¶
楚山鶴鳴風雨秋楚岸猿啼送客舟江山萬古騷人國¶
猿鳥無情也解愁西北長安逺於日憑君休上岳陽樓¶
　　　孤劒詠¶
<pb:KR4h0143_WYG_083-23b>¶
鬰鬰重鬰鬰夜半長太息吟成孤劒詠門外山鬼泣清¶
霜稜稜風入骨殘月耿耿燈映壁君不見一飢縛壯士¶
僵卧時自惜黄鵠一舉摩蒼天時念樊籠束修翼¶
　　　渚蓮怨¶
阿溪何許來素面涴風雨寂寞煙中魂依依欲誰語¶
　　　芳華怨¶
娃兒十八嬌可憐亭亭裊裊春風前天上仙人玉為骨¶
人間畫工畫不出小小油壁車軋軋出東華金縷盤雙¶
<pb:KR4h0143_WYG_083-24a>¶
帶雲裾踏雁沙一片朝雲不成雨被風吹去落誰家少¶
年豈無恩澤侯金鞍繡帽亦風流不然典取鷫鸘裘四¶
壁相如堪白頭金谷樓臺悄無主燕子不來花著雨只¶
知環珮作離聲誰向琵琶得私語無情鸂鶒翡翠兒有¶
情蜂雄蛺蝶雌勸君滿酌金屈巵明日無花空折枝¶
　　　後芳華怨¶
江南破鏡飛上天三五二八清光圓豈知汴梁破來一¶
千日寂莫菱花仍半邊白沙漫漫車轆轆鵾雞絃中杜¶
<pb:KR4h0143_WYG_083-24b>¶
䳌哭塞門顦顇人不知枉為珠娘怨金谷樂府初唱娃¶
兒行彈棋局平心不平只今雄蜂雌蝶兩不死老眼天¶
公如有情白玉搔頭緑雲髪玫瑰面脂透肉滑春風著¶
人無氣力不必相思解銷骨洛花絶品姚家黄揚州銀¶
紅一國香千圍萬繞看不足雨打風吹空斷腸丹砂萬¶
年藥金印九州督不及秦宫一生花裏活長門曉夕夀¶
相如儘著千金買消渇¶
　　　結楊栁怨¶
<pb:KR4h0143_WYG_083-25a>¶
長樂坡前一杯酒鄭重行人結楊栁可憐楊栁千萬枝¶
看看盡入行人手輕煙細雨緑相和惱亂春風態度多¶
路人愛是風流樹無奈朝攀暮折何朝攀暮折何時了¶
不道行人暗中老素衣今日洛陽塵白髪朝朝塞城草¶
栁色年年嵗嵗青闗人何事管離情春風誰向丁寜道¶
折斷長條莫再生¶
　　　秋風怨¶
碧瓦髙梧響疎雨坐倚薫籠時獨語守宫一著死生休¶
<pb:KR4h0143_WYG_083-25b>¶
狗走雞飛莫為女雲間簫鼓夜厭厭禁漏誰將海水添¶
一春門外羊車過又見秋風拂翠簾總把丹青怨延夀¶
不知猶有竹枝鹽¶
　　　歸舟怨¶
渡頭楊栁青復青閨中少婦動離情只從問得狂夫處¶
夜夜夢到洛陽城南風吹櫓聲北雁鳴嚶嚶江流望不¶
極相思春草生¶
　　　征人怨¶
<pb:KR4h0143_WYG_083-26a>¶
瀚海風煙埽易空玉闗歸路幾時東塞垣可是秋寒早¶
一夜清霜入鏡中¶
　　　塞上曲¶
平沙細草散羊牛幾簇征人在戍樓忽見隴頭新雁過¶
一時囘首望南州¶
　　　西樓曲¶
游絲落絮春漫漫西樓曉晴花作團樓中少婦弄瑶瑟¶
一曲未終坐長歎去年與郎西入闗春風浩蕩隨金鞍¶
<pb:KR4h0143_WYG_083-26b>¶
今年疋馬妾東還零落芙蓉秋水寒并刀不翦東流水¶
湘竹年年淚痕紫海枯石爛兩鴛鴦只合雙飛便雙死¶
重城車馬紅塵起乾鵲無端為誰喜鏡中獨語人不知¶
欲插花枝淚如洗¶
　　　後平湖曲¶
越女顔如花吴兒潔於玉天敎並牆居不著同被宿美¶
人一笑千黄金連城不博百年心樓上牆頭無一物暮¶
爨朝舂一生足秋風拂羅裳秋水照紅妝舉頭見郎至¶
<pb:KR4h0143_WYG_083-27a>¶
低頭采蓮房郎心只如菱刺短妾意未覺藕絲長與郎¶
期何許眼礙同舟女春波澹澹無盡情雙星盈盈不得¶
語十里平湖艇子遲岸花汀草伴人歸鴛鴦驚起東西¶
去惟有蜻蜓接翅飛¶
　　　洧川行¶
洧川道邊日欲西誰家少婦掩面啼漫漫長路行不徹¶
粉綿鏡衣手自攜自言倡家女家在梁門東夫壻輕薄¶
兒新人不相容憶初在家時只辦放嬌慵爺娘惜女如¶
<pb:KR4h0143_WYG_083-27b>¶
惜玉近前細看面發紅無端嫁作蕩子婦流落棄擲風¶
埃中可憐桃李花顔色嬌䝉茸朝看花枝好暮看花枝¶
空安得明珠三百斛重簾複幙圍春風¶
　　　長安少年行¶
黄衫少年如玉筆生長侯門人不識道逢豪客問姓名¶
袖把金鞭側身揖卧駞行槖錦帕䝉石榴壓漿銀作筒¶
八月蒼鷹一片雪五花驕馬四蹄風日暮新豐原上獵¶
三更歌舞灞橋東¶
<pb:KR4h0143_WYG_083-28a>¶
　　　黄金行(贈王/飛伯)¶
王郎少年詩境新氣象慘澹含古春筆頭仙語復鬼語¶
只有温李無他人天公著詩貧子身子曾不知乃自神¶
人間不買詩名用一片青衫衡霍重兒貧女富母兩心¶
何論同袍不同夢入門喚婦不下機淚子垢面兒啼飢¶
君詩只有貧女謡何曾夢見金縷衣外家翁媪日有語¶
嫁女書生徒爾為昆陽城下三更酒醉膽輪囷插星斗¶
一夕詩腸老蛟吼十尺長人墮車走斫頭不屈三萬言¶
<pb:KR4h0143_WYG_083-28b>¶
欲向何門復低首何人夀我黄金千使君破鏡飛上天¶
　　　解劒行¶
古劒黒於漆鬰鬰動星文摩挲二十年今日持贈君長¶
鯨鼓浪三山没知君不是泥中物袖間一巻白猿書未¶
分持刀買黄犢壯懐風雲鬰沉沉慚媿漂母無千金長¶
安侏儒飽欲死萬古不解天公心北風浩浩吹行客隴¶
水無聲雪花白荆卿墓頭秋草乾擊筑行歌欲誰識君¶
不見秦相五羖皮去時烹雞炊扊扅又不見敝裘蘇季¶
<pb:KR4h0143_WYG_083-29a>¶
子合從歸來印纍纍丈夫墮地自有萬里氣翕忽變化¶
安能知大冠如箕望吾子富貴同生亦同死¶
　　　望雲謡¶
涉江采芙蓉芙蓉待秋風登山采蘭苕蘭苕霜早彫美¶
人亭亭在雲霄鬰揺行歌不可招湘絃沉沉寫幽怨愁¶
心歴亂如曵蠒金支翠蕤紛在眼春草迢迢春波逺¶
　　　望歸吟¶
塞雲一抹平如截塞草離離卧榆葉長城窟深戰骨寒¶
<pb:KR4h0143_WYG_083-29b>¶
萬古牛羊飲寃血少年錦帶佩吴鉤獨騎疋馬覓封侯¶
去時只道從軍樂不道闗山空白頭北風吹沙雜飛雪¶
弓弦有聲凍欲折寒衣昨夜洛陽來腸斷空閨𢷬秋月¶
年年嵗嵗望還家此日歸期轉未涯誰與南州問消息¶
幾時重拜李輕車¶
　　　獵城南¶
翩翩游俠兒白馬如疋練朝出城南獵暮趁軍中宴北¶
平有真虎愛惜腰間箭¶
<pb:KR4h0143_WYG_083-30a>¶
　　　春風來¶
春風來時瑶草芳緑池珠樹宿鴛鴦春風去後瑶草歇¶
來鴻去雁遥相望鴛鴦不得雙燕鴻天一方姢姢愁睂¶
色静與遥山長錦衾復羅薦夢語相思怨月明烏夜啼¶
空閨淚如霰¶
　　　并州少年行¶
北風動地起天際浮雲多登髙一長嘯六龍忽蹉跎我¶
欲横江鬬蛟鼉萬弩迸射陽侯波或當大獵燕趙間黄¶
<pb:KR4h0143_WYG_083-30b>¶
熊朱豹皆遮羅男兒萬馬隨撝訶朝發細栁暮朝那埽¶
雲黑山布陽和歸來明堂見天子黄金横帶冠峩峩人¶
生只作張騫傅介子逺勝僵死空山阿君不見并州少¶
年夜枕戈破屋耿耿天垂河欲眠不眠淚滂沱著鞭忽¶
記劉越石拔劒起舞鷄鳴歌東方未明兮奈夜何¶
　　　怒虎行¶
怒虎當道卧百里不敢唾紛紛射彪手不見弧矢墮誰¶
知世有李將軍霹靂弦聲驚石破昨日雙南金今日緑¶
<pb:KR4h0143_WYG_083-31a>¶
綺琴贈君無别物唯有百年心¶
　　　續小娘歌¶
吴兒沿路唱歌行十十五五和歌聲唱得小娘相見曲¶
不解離鄉去國情¶
北來游騎日紛紛斷岸長隄是陣雲萬落千邨藉不得¶
城池留著䕶官軍¶
青山髙處望南州漫漫江水遶城流願得一身隨水去¶
直到海底不囘頭¶
<pb:KR4h0143_WYG_083-31b>¶
風沙昨日又今朝踏碎鴉頭路更遥不似南橋騎馬日¶
生紅七尺繫郎腰¶
竹溪梅隖淨無塵二月江南煙雨春傷心此日河平路¶
千里荆榛不見人¶
黄河千里扼兵衝虞虢分明在眼中為向淮西諸將道¶
不須誇説蔡州功¶
　　　步虛詞¶
閬苑仙人白錦𫀆海山宫闕醉蟠桃三更月底鸞聲急¶
<pb:KR4h0143_WYG_083-32a>¶
萬里風頭鶴背髙¶
萬神朝罷出通明和氣歡聲滿玉京見説人間有新異¶
緑章封事謝昇平¶
琪樹明霞碧落宫歌音嫋嫋度泠風人間聽得霓裳慣¶
猶恐鈞天是夢中¶
　　杜仁傑¶
　　　長門怨¶
天上神仙也别離人間那得鎮相隨不須貴買臨卭賦¶
<pb:KR4h0143_WYG_083-32b>¶
只想君王未見時¶
　　麻革¶
　　　短歌行¶
河流宿層氷山有太古雪翩翩有客來老面黒於鐡盤¶
盤胷臆間猶挂太華月不肯下貴勢便欲叫雙闕朔寒¶
衣裳單路逺馬䠥&KR0887;昔人丈夫事肝膽不可越我歌送¶
君行歌聲何激烈悲風為我起酒行歌半闋望君青雲¶
端何恤逺離别¶
<pb:KR4h0143_WYG_083-33a>¶
　　　闗中行送李顯卿¶
闗中行我持一杯酒送君西入秦秦川鬰相望渭水流¶
沄沄黄河中折倐復合太華倚天青壁開我送君兮渺¶
何許春風不肯吹君迴舉酒酹五陵浩歌登髙臺終南¶
之山何崔嵬長安舊遊安在哉百年繁華成劫灰千古¶
英雄沉草萊風塵澒洞豺狼墓天地茫茫入煙霧我載¶
歌送君去太華終南冝有深絶處巖扃人跡所不到石¶
壁蒼苔老煙雨山堂挂女蘿充腹多薯蕷玉井蓮開十¶
<pb:KR4h0143_WYG_083-33b>¶
丈花茯苓根結千年樹白雪青松良可老鹿門有龎商¶
有皓不然凌雲學輕舉聽取安期羡門語憶昨與君友¶
相逢日日酬杯酒酒闌起舞肝膽開小桃唱罷歌楊栁¶
晉語狎秦癯秦語驚晉叟秦晉之交那可無胡為不作¶
雙飛鳬碧草離離生早春哀歌望斷西南雲求君於終¶
南之上不可得太華峰頭㑹見君¶
　　房皥¶
　　　江上行¶
<pb:KR4h0143_WYG_083-34a>¶
浮雲澹澹心悠悠杖藜來作江邊游商人打鼓催行舟¶
洪波不斷東南流木葉瀟瀟荆楚秋勸君休上王粲樓¶
日落滄江増暮愁¶
　　　賣劒行贈韋漢臣¶
滄海波末澄無人斬長鯨韋郎三尺玉匣中鳴不平蛟¶
龍一出雷雨隨翕忽變化平四陲可惜有才不見用青¶
天白日將何為酒酣舞起抱劒哭肅肅悲風動茅屋不¶
如南山學種田自古青萍換黄犢¶
<pb:KR4h0143_WYG_083-34b>¶
　　　貧家女¶
貧家女徳牲温柔寡言語終年辛苦不下機身上却無¶
絲一縷倡家女兒百不㑹只向人前賣嬌態繡裀端坐¶
青樓中銀燭熒煌照珠翠書言福善與禍淫未必天公¶
有此心盜跖長年顔子夭古來顛倒非獨今髙處是崑¶
崙低處是東溟崑崙摧不倒東溟填不平物之不齊物¶
之情貧女莫羡倡女榮不義富貴浮雲輕持身但如氷¶
雪清徳耀荆釵有令名¶
<pb:KR4h0143_WYG_083-35a>¶
　¶
　¶
　¶
　¶
　¶
　¶
　¶
　¶
<pb:KR4h0143_WYG_083-35b>¶
　¶
　¶
　¶
　¶
　¶
　¶
　¶
御選金詩巻二¶
