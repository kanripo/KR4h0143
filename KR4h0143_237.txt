# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.752099
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷六十八
<pb:KR4h0143_WYG_237-1a>¶
　欽定四庫全書¶
御選明詩巻六十八¶
　　七言律詩一¶
　　　劉基¶
　　　　冬暖¶
　今年南國天氣暖十月赤城桃有花江楓未肯換故色¶
　汀草强欲抽新芽野畦落日舞殘蜨小池過雨喧鳴蛙¶
　城上幾時罷擊柝愁見海雲蒸晚霞¶
<pb:KR4h0143_WYG_237-1b>¶
　　　　夏日雜興四首(録二首/)¶
　層樓迢遞俯清郊天際羣山檻外交日暖水禽鳴哺子¶
　風輕沙燕語尋巢緑荷雨洗藏龜葉翠竹煙寒集鳳梢¶
　可歎仲宣歸未得苦吟終日倚衡茅¶
　菱葉荷花漸滿池紅榴緑篠正相宜天邊日出園葵覺¶
　地底雲生柱礎知長夏未應炎暑過薄寒恰似晚秋時¶
　朝來若怪雙青鬢輒向風前學素絲¶
　　　　夏日訪王友文留飲贈詩¶
<pb:KR4h0143_WYG_237-2a>¶
長日園林白晝閒髙軒留客雨漫山傾壺竹葉沈沈緑¶
落樹楊梅顆顆殷檻外新荷揺水佩簷前弱柳舞風鬟¶
醉來帶月浮舟去忘却塵埃世路艱¶
　　　送李子庚之金陵¶
舍下微波湧碧鱗湖邊草色可憐人也知使者徴書急¶
莫厭舟輕出郭頻春酒盈缸清似水時魚帶子白于銀¶
山桃野杏能紅紫醉眼相看意自真¶
　　　發紹興至蕭山¶
<pb:KR4h0143_WYG_237-2b>¶
落日牛羊下緑坡微風短檝拂晴莎窮愁白髮真相得¶
悲感青春最苦多水暖菰蒲沙鴇集月明洲渚榜人歌¶
此時忽漫思身世奈爾桃花滿眼何¶
　　　二月七日夜泊許村遇雨¶
漫喜晴天出北門還愁急雨送黄昏山風度水喧林麓¶
野樹翻雲動石根宿麥已隨江草爛新泉休共井泥渾¶
魚龍浩漫滄溟闊澤畔誰招楚客魂¶
　　　感懷¶
<pb:KR4h0143_WYG_237-3a>¶
新晴楊柳散春絲長路行人有所思愁上客顔青鏡識¶
寒生亭館落花知髙雲送雨來無定獨鳥驚風去自遲¶
悶對庭前紫荆樹同根那得却相離¶
　　　水西寺東樓曉起聞鶯¶
日上髙城柳影齊風軒臨水看鶯啼初來木杪鳴相應¶
稍入花間聴却迷芳草自深勾踐國行人猶隔禦兒溪¶
思家每恨無輕翼可對鶯花不憯悽¶
　　　茶園别朱伯言郭公葵¶
<pb:KR4h0143_WYG_237-3b>¶
細雨吹煙送客舟離情恰似水東流此時對酒難為樂¶
何處尋春可縱游去雨來雲天渺渺輕蜂亂蜨日悠悠¶
絶憐短髪無聊賴一夜如絲白滿頭¶
　　　蕭山山行¶
積雨今朝天氣佳山亭曉色上林花未須汗漫思身世¶
且可逍遥翫物華偶值斷橋妨去路却隨修竹到鄰家¶
籬邊野鴨驚人過撥刺飛鳴落逺沙¶
　　　題水墨蓼花草蟲¶
<pb:KR4h0143_WYG_237-4a>¶
為愛江頭紅蓼花秋來獨作草蟲家尋香粉蜨應隨夢¶
采蜜黃蜂不趂衙絡緯語殘涼露滴蜻蜓立困晚風斜¶
畫圖水墨驚相見却似扁舟過赤沙¶
　　　次韻和新羅嚴上人秋日見寄¶
負郭無田生事疎㣲官已謝不須除散愁漫入髙僧舍¶
乗興還過野老居草冷蟲聲悲杼柚霜餘蕉葉碎緘書¶
黄花素髪相將暮獨立淒涼憶往初¶
愛汝精藍抱翠微青松緑竹共依依龜臺落日明霞綺¶
<pb:KR4h0143_WYG_237-4b>¶
鰻井寒潮長石衣銀杏子成邊雁到木犀花發野鶯飛¶
鐘殘永夜禪心定一任秋蟲促杼機¶
　　　重用韻荅嚴上人¶
坐見風霜百草疎却憐光景漸消除萍蓬飄蕩三年客¶
松菊荒涼五畝居陋巷蒼苔封蟻垤室庭黄葉帶蟲書¶
江楓恰似知人意强學芳菲二月初¶
江水東流西日微閒身不繫獨何依塵埃爽颯枯蓬鬢¶
霜露淒涼破衲衣百粤雨餘山翠合三韓雲淨海青飛¶
<pb:KR4h0143_WYG_237-5a>¶
滄溟自古通天漢夢遶黃姑織女機¶
　　　宿賈性之市隠¶
今年冬雨不作雪屋頭鳥聲渾似春絶憐草色緑鋪地¶
可愛梅花白照人時物已迎新嵗換交情空向異鄉親¶
忽思昨夜殘燈裏錯認還家夢是真¶
　　　丙申嵗十月還鄉作¶
小舟衝雨清溪上雨密溪深宿霧昬游子到家無舊物¶
故人留客欲空尊荒畦蔓草纒蒿草落日青猨叫白猨¶
<pb:KR4h0143_WYG_237-5b>¶
語罷不須還秉燭耳聞目見總銷魂¶
　　　次韻石末公元夜之作¶
八表流雲澄夜色九霄華月動春城條風細細吹旗影¶
香靄微微引漏聲河漢虹橋應斷絶滄溟鼇足漫崢嶸¶
愁來更聴漁陽操獨倚闌干坐到明¶
　　　題煙波汎舟圖¶
舊遊憶鼓湘湖棹日淨風微江練平小艇曲穿花底出¶
游魚相伴鏡中行别來漫想心徒切畫裏重看眼亦明¶
<pb:KR4h0143_WYG_237-6a>¶
素石蒼松是何處願從巢父濯冠纓¶
　　　秋夕¶
栢葉蕭疎柳葉黃露華如玉綴空廊丹心欲共燈花結¶
白髮偏隨漏水長月色故園同窈窕蟲聲此夜獨淒涼¶
寒鴉莫更啼金幷衰病能堪幾斷腸¶
　　　贈西巖道元和尚¶
西巖寺裏雲巢子不到人間幾十年杖錫野猨迎路側¶
談經山鬼立燈前塵飛劫火青春夢雪滿長松白日眠¶
<pb:KR4h0143_WYG_237-6b>¶
近得淵明入蓮社興來時復有詩篇¶
　　　侍宴鍾山應制¶
清和天氣雨晴時翠麥黃花夾路岐萬里玉闗馳露布¶
九霄金闕約雲旗龍文騕褭驂鸞輅馬乳葡萄入羽巵¶
衰老自慚無補報叨陪儀鳳侍瑶池¶
　　　欣懐亭為脫因宗道賦¶
愛子山亭湖水中雜花修竹合蒙蘢三春錦繡花迎日¶
十里笙簫竹度風菰飯炊來勝雪白鯉魚釣得出波紅¶
<pb:KR4h0143_WYG_237-7a>¶
浮生無事當為樂應許閒人一醉同¶
　　　妙成觀用何逸林通判韻¶
我訪仙家溽暑前青楓緑柳暗晴川竹根露濕登山屐¶
沙際鷗迎渡水船雲氣長留虚白室丹光直上蔚藍天¶
純陽道士重來日為問蓬萊是那邊¶
　　　為賈性之題山水圖¶
不見唐朝王右丞世間畫史少知名何人貌得煙嵐意¶
靜聴如聞風水聲逺岫帶雲纔隠約斜陽照樹却分明¶
<pb:KR4h0143_WYG_237-7b>¶
清泉素石堪乗興欲買扁舟過此生¶
　　　題陸放翁湖上詩後¶
放浪江湖一老翁若耶溪上幾春風門前流水斜還直¶
籬外閒花白復紅甚欲賦詩追杜子也能縱酒學陶公¶
細看墨蹟成懐古歎息他鄉類斷蓬¶
　　　葉叔安南溪草堂即事¶
溪上草堂盈十尋疎楊宻竹各成陰緑苔繞舍桑畦靜¶
白水當門稻遂深過雨忽翻金碧影涼蜩亂發管絃音¶
<pb:KR4h0143_WYG_237-8a>¶
此時不省愁何在坐到鴉棲月滿林¶
　　　遣興¶
白露如珠滴素秋啼螿絡緯寂然收煙開碧水浮天逺¶
月帶銀河入海流艷艷霜林張綺纈琤琤風葉落鳴球¶
此時客旅篝燈坐無奈黄昬一晌愁¶
　　　雲門寺作¶
若耶溪頭過新雨雲門寺前芳草長好將薜荔紉衣帶¶
更取辛夷結佩纕緑鬢朱顔非昔日茂林修竹是他鄉¶
<pb:KR4h0143_WYG_237-8b>¶
東風且莫吹花盡逺客傷春易斷腸¶
　　宋濂¶
　　　送編修張仲藻還家畢姻¶
少年歸娶奏金鑾喜得天顔一笑看紅錦裁雲朝奠雁¶
紫簫吹月夜乘鸞靈椿堂上承中饋寶鏡臺前結合歡¶
從此梅花消息好青綾不似玉堂寒¶
　　　送楊廉夫還吴浙¶
皓仙八十起商山喜動天顔咫尺間一代遼金歸宋史¶
<pb:KR4h0143_WYG_237-9a>¶
百年禮樂上春官歸心只憶鱸魚鱠野性豈隨鴛鷺班¶
不受君王五色詔白衣宣至白衣還¶
　　陶安¶
　　　采石晚渡¶
殘霞逺樹水雲中淮甸江鄉有路通沙影分開晴浪白¶
櫓聲揺落夕陽紅風前宿鷺投疎葦岸上征人望短篷¶
幸有蛾睂解迎客無勞更歎暮途窮¶
　　　探梅¶
<pb:KR4h0143_WYG_237-9b>¶
東君消息乍來時訪問江頭慰所思踏雪且行新霽路¶
向陽應有半開枝遥知暖意回苔幹驚喜寒香度竹籬¶
又恐重來花爛漫細看蓓蕾最相宜¶
　　　姑孰溪¶
映帶城隅地勢雄昔稱重鎮大江東萬山中斷飛銀浪¶
一曲西流卧采虹夾岸樓臺楊柳月對船燈火荻花風¶
釣魚臺下鷗如雪我己忘機似海翁¶
　　　泊吴興¶
<pb:KR4h0143_WYG_237-10a>¶
屋覆長橋客艤舟玻瓈窟宅冷涵秋塔穿雲表萬松嶂¶
水注城心兩岸樓列肆晨喧分海錯重簾晝捲起吴謳¶
玉堂翰墨多遺跡安定祠前更少留¶
　　　秋江雁影¶
西風不動楚波涼倒浸征鴻帶夕陽雲母屏間箏列柱¶
水晶宫裏字成行紛如鵲映銀河面孤似鸞窺寶鏡光¶
幾見蘆汀飛起處冷涵數㸃在青湘¶
　　　晚渡¶
<pb:KR4h0143_WYG_237-10b>¶
下馬江頭緑草生蒼童笑指暮潮平得風先送孤舟渡¶
過岸將為萬里行宿雁隔煙沙際没寒鴉帶日樹頭鳴¶
多情最是津亭柳嵗嵗逢人費送迎¶
　　　三湖¶
三澤茫茫一碧連白蘋風起棹歌傳樹頭煙浪浮沈日¶
水底星河上下天葦長新沙留雁夢草腥殘箔濕蛟涎¶
何當結屋瓊瑶窟買取臨隄二頃田¶
　　　秋館書事¶
<pb:KR4h0143_WYG_237-11a>¶
多年草樹未芟除野豕山麞走傍廬三五吏曹來捧牘¶
欹斜客枕罷觀書秋江潮湧霜飛晚暮靄鴻征月上初¶
木落風髙生逺興思歸意不在鱸魚¶
　　　贈朱允升先生¶
年年應召赴秦淮此㑹留連百日偕王室大興新制作¶
客窗細話舊情懐未霜荷葉迎湖露初月梅花映雪齋¶
更為相逢多勝事御溝垂柳拂春街¶
　　　泊江州¶
<pb:KR4h0143_WYG_237-11b>¶
江雲紺緑夕陽邊江水空明海氣連一㸃逺帆如白鳥¶
數聲急鼓隔蒼烟潯陽九派疑無地廬阜千峯直造天¶
清夜開尊酹司馬琵琶亭下月當船¶
　　　過湖口¶
荆楚東疆合衆流微茫天地一浮鷗山圍古邑當湖口¶
水没平沙露樹頭處處茅茨松葉暝蕭蕭風日荻花秋¶
何時訪友章江上共倚朱簾畫棟樓¶
　　王褘¶
<pb:KR4h0143_WYG_237-12a>¶
　　　次韻蕭山友人¶
長憶蕭然山下縣去秋為客日招邀夕陽𤣥度飛輪塔¶
曉雨文通夢筆橋搜檢蟲魚窮爾雅詠歌草木續離騷¶
舊游回首成彫謝莫遣音書似路遥¶
　　　吴江客中冬至日¶
十年奔走竟何依轉覺謀生事事非時序每驚愁裏換¶
家山長向夢中歸吴江嵗晚寒波積楚塞天空鴻雁稀¶
酒後登樓倍惆悵緇塵猶滿舊征衣¶
<pb:KR4h0143_WYG_237-12b>¶
　　　桐廬舟中¶
瀟灑溪山夢此邦輕風細雨過桐江川迴幾訝船無路¶
林缺時看屋有窗野果青包垂箇箇水禽白羽去雙雙¶
到家會值重陽節新釀村醅正滿缸¶
　　　懐宋學士景濂¶
芙容峰下是鄉邦未許歸帆泝浙江天下文章寧有幾¶
斗南人物恐無雙心期久與三乗契筆力真能九鼎扛¶
投老著書渾不倦頗聞中夜坐燈窗¶
<pb:KR4h0143_WYG_237-13a>¶
　　汪廣洋¶
　　　别劉希敬¶
與君同理揚州棹卧看長天入翠微何事杜陵傷逺别¶
不如范蠡賦東歸春風小店梨花發宿雨疎林燕子飛¶
惆悵臨溪一杯酒鑾江江上日暉暉¶
　　　廣陵懷舊¶
官柳陰陰銷汴橋暖催晴緑上蘭橈花迎后土依然在¶
人去東風不可招紫陌漸稀春試馬青樓殊絶夜吹簫¶
<pb:KR4h0143_WYG_237-13b>¶
回看烽火連雲起應使江淹歎寂寥¶
　　　過胥江寄鄭久誠參政¶
浦口潮來穏繫船汀花如雪草如煙幾家茅屋臨江水¶
一路松風響杜鵑簾捲輕寒中酒日香焚新霽熟梅天¶
少陵心事誰人識頭白相知有鄭度¶
　　孫炎¶
　　　贈黄鍊師¶
留侯弟子有初平九嵗從師住玉京天與數書皆鳥迹¶
<pb:KR4h0143_WYG_237-14a>¶
家傳一劒是龍精瑶池桃子無消息海水桑田又淺清¶
我為紫芝歌一曲夜深相荅洞簫聲¶
　　夏煜¶
　　　康郎山奉㫖¶
三軍戰罷日重輪好雨東來為洗塵絶壁秋聲清潄玉¶
白沙月色爛堆銀氣成龍虎知王者兆應熊羆得老臣¶
半夜内官催草檄燭花影裏繡衣新¶
　　蘇伯衡¶
<pb:KR4h0143_WYG_237-14b>¶
　　　陪諸公郊行¶
忽憶兒童唱大堤便攜僚友出金閨清溪繞郭穿魚市¶
瘦馬尋芳踏燕泥酒美得辭花下醉詩成謾向竹間題¶
始知游衍來應晚岸芷汀楊色已齊¶
　　張孟兼¶
　　　北山草堂¶
草堂卜築近嶙峋怪石蒼苔跡未陳澗瀑亂鳴前嶂雨¶
山花遲發半巖春每逢過客留題壁自有居僧為卜鄰¶
<pb:KR4h0143_WYG_237-15a>¶
松下伏苓今亦大可能謀食樂終身¶
　　危素¶
　　　送張幼初之京¶
振衣鳴玉上青霄銀漢清秋轉斗杓北闕飛龍天杳杳¶
南雲歸雁路迢迢朝登華岳風生腋夜飲灤河月入瓢¶
水竹清虚好真館劉安有賦為相招¶
　　　送章右丞戍廣西¶
文昌橋上紫騮嘶又送將軍戍廣西三省甲兵勞節制¶
<pb:KR4h0143_WYG_237-15b>¶
八蠻煙雨入封提琱弓曉射崖雲裂畫角寒吹海月低¶
已喜皇威清海岱邑封上將拜金泥¶
　　張以寧¶
　　　長蘆渡江往金陵¶
春日三竿上翠屏曉風五兩下蘆汀水兼天去無邊白¶
山過江來不斷青沙觜潮迴平雁跡海門雨至帶龍腥¶
昇平不復後庭曲睡起漁歌爛漫聴¶
　　　次李宗烈韻¶
<pb:KR4h0143_WYG_237-16a>¶
倒著烏紗醉幾回白鷗門外莫相猜浮生萬古有萬古¶
濁酒一杯復一杯棕葉響交風色異荳花飛滿雨聲來¶
青燈獨似兒時好一巻遺書自闔開¶
坐來落葉兩三聲野菊開時雨滿城作客愁多仍嵗晚¶
還家夢逺易天明古時豪傑有遺恨秋日溪山無俗情¶
君可歸歟吾未得百年懐抱向誰傾¶
　　　横陽草堂次謝疊山韻¶
迤&KR0404;中州二水回參差傑閣五雲開銀釣透壁詩人去¶
<pb:KR4h0143_WYG_237-16b>¶
鐵笛裂巖仙客來行度蟬風涼白恰松翻鶴露瀉清杯¶
何時夜半梅花月溪上吟篷帶雪推¶
　　　秋登九江廟晚眺¶
黄花開後葉初霜紫蟹肥時酒滿缸羇旅已知浮世淡¶
登臨未覺壯心降天垂去鳥低平楚水學驚蛇到大江¶
目極孤雲鄉思亂煙波空想白鷗雙¶
　　　次韻王尹夜泊獨柳¶
霽月中天見絳河黃流滿地漾金波荒陂野火兼漁火¶
<pb:KR4h0143_WYG_237-17a>¶
短棹吴歌和楚歌去雁竟連家信杳眠鷗未識客愁多¶
江南二月花如海獨負歸期奈爾何¶
　　　送僧遊杭¶
銅駝夜濕苔花冷銀雁秋飛寶氣消曾共殘僧披舊跡¶
尚憐故老話前朝衲隨猨挂雲生樹杯趂鷗還月上潮¶
師去新詩如見寄白沙翠篠赤闌橋¶
　　　髙郵¶
長陂雲氣滿淮東下隠蛟龍萬仞宫湖岸樓臺連海上¶
<pb:KR4h0143_WYG_237-17b>¶
水田秔稻似吴中古藤酒醒春風在甓社珠寒夜月空¶
四海昇平須進酒賣魚柳畔見南翁¶
　　　和劉公藝暮春有感韻¶
醉夢還家醒未歸起尋墜萼惜流輝靜聞白蟻如牛鬬¶
閒看青蟲化蝶飛日轉漸長添篆縷雨來忽冷覓羅衣¶
却思翠竹清溪路曛黑兒童候竹扉¶
　　　次張祭酒虚游軒雨後即事韻并憶揚州舊遊¶
　　　二首¶
<pb:KR4h0143_WYG_237-18a>¶
牆角紅葵一丈開鵓鳩聲斷雨聲來風鳴竹屋詩新就¶
日度花磚夢恰迴露蔓蝸行經午濕風枝蟬語近秋哀¶
虚游軒裏涼如水自玩春秋著玉杯¶
百年何處好懐開憶在揚州幾醉來落日放船穿柳過¶
微風欹帽看花迴即今盡減尊前興憶舊寧堪笛裏哀¶
一笑廣文官飯窄論文那得酒盈杯¶
　　　吴門懷古¶
曾見吴門歌舞時遺臺廢苑不勝悲春風雁啑菰蒲葉¶
<pb:KR4h0143_WYG_237-18b>¶
夜月烏啼楊柳枝有客買舟尋范蠡無人穿塜近要離¶
館娃宫外繁花發游女長歌白紵詞¶
　　　富陽南泊驟風雨¶
征夫直北厭風埃南下蒲帆比日開山逺蒼龍趨海去¶
潮喧鐵馬蹴江來雲昬白日林如失風約青天雨却迴¶
短髮相欺予漸老孤舟獨宿意難裁¶
　　　七里下舟至鈆山州旁羅店¶
懐王山前似葉舟卧看帆影晚悠悠雲飛梨嶺先南去¶
<pb:KR4h0143_WYG_237-19a>¶
水匯鄱江倒北流煙渚白花迷晚蜨風林碧葉應啼鳩¶
去年此日隋隄柳馬首青青客正愁¶
　　　寄廣西參政劉允中¶
重臣授鉞殿南邦五月旌旗過上江青帶碧簪環畫省¶
緑沈金鎖䕶油幢峒丁萬笠春耕野海估千帆曉渡瀧¶
銅柱南邊相憶處尺書難寄鯉魚雙¶
　　全思誠¶
　　　寄題玉山草堂¶
<pb:KR4h0143_WYG_237-19b>¶
草堂中人天下竒昔聞盧鴻今見之鯨牙已出滄海底¶
鳳雛猶隠崑山陲村醪醉客飛鑿落竹牀卧月吹參差¶
相知何必曾相識畫裏題詩寄所思¶
　　詹同¶
　　　秋夜書懐簡李希吉¶
江臯秋水明晚霞江城秋滿詩人家雙杵隔牆夜敲月¶
一燈向壁寒生花烏鵲驚風繞紅樹紫蟹帶霜行白沙¶
清虚之府入幽夢醒看河漢思乗槎¶
<pb:KR4h0143_WYG_237-20a>¶
　　　題雲林丹房為葛元徳賦¶
盤龍菴前翠可食道人鑿雲開竹房丹光出林如月白¶
石髓滿山連水香每聞向此采芝术欲往從君愁虎狼¶
展圖使我空歎息三十六峯清夢長¶
　　宋訥¶
　　　荅趙樵山見和二首¶
半年學稼入田中時訪村西鶴髮翁草徑暖煙晨牧犢¶
蓬窗秋雨夜聞鴻𤓰香果熟園林趣酒濁雞肥里社風¶
<pb:KR4h0143_WYG_237-20b>¶
野鳥不知興廢事爭枝擇樹滿林同¶
故里初歸整頓中草堂欲學浣花翁芳樽酒熟濃浮蟻¶
老眼詩成逺送鴻晚節半籬黄菊露秋聲一榻碧梧風¶
于今只有樵山在暮景何妨事事同¶
　　　霍元方辭訓導之職來居東崖故居再用前韻¶
　　　賀之¶
舊隠髙崖曲岸中療飢歸作採芝翁無人徑造依亭竹¶
有子書追戲海鴻門外小船漁笛月籬東矮屋酒旗風¶
<pb:KR4h0143_WYG_237-21a>¶
先生襟韻知何似秋菊春蘭臭味同¶
　　袁凱¶
　　　聞笛¶
花發吴淞江上村隔花吹笛正黄昬風塵逺道歸何日¶
燈火髙樓合斷魂夜靜幾家無别淚雨聲終日過閒門¶
天邊楊柳今無數短葉長條非故園¶
　　　南村¶
南村煙樹接蒹葭白鷺翩翩滿白沙此地遂成茆屋計¶
<pb:KR4h0143_WYG_237-21b>¶
何人更識老夫家即開斷壟行新竹便接平臯樹雜花¶
戎馬紛紛終未已此身汎汎獨長嗟¶
　　　春日溪上書懷¶
溶溶春水雜蒹葭嫋嫋晴風度落花小巷幾時佳客至¶
新詩獨向野人誇未聞汗馬收諸國且逐閒鷗坐淺沙¶
春色酒杯俱在眼底須辛苦欲還家¶
　　　久雨¶
荒村處處聞流水草閣時時自掩扉庭樹葉深沙鳥宿¶
<pb:KR4h0143_WYG_237-22a>¶
野藤花退蜜蜂稀只將書巻消長夏更倚漁舟送落暉¶
天意未敎戎馬息老夫漂泊敢言歸¶
　　　張叔温諸公攜酒至泖濵明日作此奉謝¶
八月風髙鴻雁飛三江潮落蟹螯肥已拚白髮如秋水¶
不厭清尊共夕暉氛祲逺連豺虎窟波濤晴晃芰荷衣¶
揚雄舊宅城東住騎馬歸來月滿扉¶
　　　寓所二首¶
草閣閒庭春水邊雨蒲風柳自紛然鄰翁對客還爭席¶
<pb:KR4h0143_WYG_237-22b>¶
水鳥依人欲上船西北朝廷無使節東南城郭有烽煙¶
老夫避地非遊說正少蘇家二頃田¶
西齋春樹日陰陰下有飛花一尺深幽趣未容他處坐¶
新詩只向此中吟鄰翁小圃春相接漁父扁舟晚更尋¶
歸去故園應念此他時懐抱亦難禁¶
　　　登虎溪閣¶
秋深時節雨霏霏獨坐江樓看翠微煙火數家山郭晚¶
篷檣幾處野航歸謀生計畫人皆笑投老鄉闗事已非¶
<pb:KR4h0143_WYG_237-23a>¶
聞道淮南新易將江湖此日欲沾衣¶
　　　秋晚東海寓舍¶
落葉寒蟬小巷深枯藤斜日半牆陰讀書稚子當軒坐¶
為客衰翁倚杖吟滄海未知終老計白頭難忘故園心¶
敝裘零落餘雙袖清淚年來似不禁¶
　　　沙邊¶
沙邊細路少人行只有閒花樹樹明水閣經春塵自滿¶
風簾終日鳥爭鳴躬耕豈願將軍顧肥遁聊成處士名¶
<pb:KR4h0143_WYG_237-23b>¶
白鷺晴煙滿平野老夫于此最闗情¶
　　　題馬氏草堂兼柬黄二秀才¶
江上草堂風物幽江花紅白滿汀洲鳴鳩呼婦東西去¶
麋鹿將兒逺近遊已有軒窗成晚趣更無舟楫散春愁¶
東鄰早晚櫻桃熟應與黄香數勸酬¶
　　　白燕¶
故國飄零事已非舊時王謝見應稀月明漢水初無影¶
雪滿梁園尚未歸柳絮池塘香入夢梨花庭院冷侵衣¶
<pb:KR4h0143_WYG_237-24a>¶
趙家姊妹多相忌莫向昭陽殿裏飛¶
　　　觀王生所藏王維畫¶
右丞小景樹參差我有林塘實似之日日欲歸還蹭蹬¶
時時借看解愁思恨無黃鵠髙飛去獨奈沙鷗靜不移¶
明日江頭候春水典衣沽酒待篙師¶
　　　鏡中梅¶
的皪孤芳野水濵折來應是曉妝人瑶池風暖香初散¶
銀漢春回跡未真奔月定知猶有影淩波却喜不生塵¶
<pb:KR4h0143_WYG_237-24b>¶
緑毛么鳳無棲處來往蘭房不厭頻¶
　　　喜洪山人恕復至¶
煙巷雞鳴曙色開秋林鵲噪逺人回老夫自埽風前葉¶
稚子兼鋤雨後苔近市酒漿渾易得傍溪魚蟹亦須來¶
鷗邊野水明如鏡更坐寒山共一杯¶
　　　京師歸至丹陽逢侯生大醉¶
白下西風吹夜涼五湖秋草著微霜千家砧杵初淩亂¶
獨客闗山正渺茫歸去定應殘臘盡飄零猶幸此身强¶
<pb:KR4h0143_WYG_237-25a>¶
丹陽郭裏盈樽酒且為侯芭發醉狂¶
　　　郭外寄王録事¶
白鷗黄鳥動春聲緑樹清波稱晚晴何用城中走塵土¶
只消江上過清明深村濁酒還堪醉野老狂歌亦有情¶
寄語東門王録事底須辛苦過平生¶
　　　賦黄葉漁村¶
澤國西風霜樹多蕭條茅屋倚江波家人酒饌兼蝦菜¶
野老衣裳雜芰荷東海任公時問信滄浪孺子此來歌¶
<pb:KR4h0143_WYG_237-25b>¶
白鷗亦有忘機意清影相看奈爾何¶
　　　懷曾彦魯¶
不見曾公白髮侵酒杯棋局最闗心年華冉冉情何限¶
江海悠悠水正深欲買小舟隨雁去便從幽壑聴龍吟¶
(聞其恒往/來龍井)明年春滿長洲苑挂杖穿花處處尋¶
　　　江上櫻桃甚盛而予寓所無有忽蘇城友人惠¶
　　　一大盒故賦¶
野店荒溪紅滿枝暖煙微雨共離披忽思西蜀勻圓顆¶
<pb:KR4h0143_WYG_237-26a>¶
正值東吴逺送時老子細看方自訝兒童驚喜欲成癡¶
拾遺門下曾沾賜此日飄蓬也賦詩¶
　　　得馬叟書作此逺寄¶
洛陽馬叟世稱賢童稚相看四十年只道詩名傳宇内¶
寧知酒債滿江邊蓬蒿久没揚雄宅鰕菜聊隨范蠡船¶
此日將書付歸雁不勝清淚濕吴箋¶
　　　浦上寓所¶
我有茅堂南浦潯回岡千尺晝陰陰繁花映帶墟煙密¶
<pb:KR4h0143_WYG_237-26b>¶
弱竹流連海氣深寂寂軒窗唯鳥下蕭蕭風雨亦龍吟¶
東家野老猶淳朴酒熟𤓰香數見尋¶
　　　横溪寓所¶
髙林深竹氣冥冥野色波光更滿汀草閣雨晴鳴翡翠¶
花畦風暖入蜻蜓書成已與三公絶賦就惟教阿買聴¶
猶未忘情是杯酒尚煩鄰里致盆缾¶
　　　飲謝氏東園¶
謝氏池臺多好春風簾水檻不凝塵千鍾緑酒能留客¶
<pb:KR4h0143_WYG_237-27a>¶
滿樹黄鸝更可人蜨翅乍驚歌扇逺柳花輕觸舞衣頻¶
醉餘蕩槳城東去正值南湖月色新¶
　　　次圭法師過金秀才隠居¶
墟里人家煙霧深背岡茅屋自陰陰不愁逸竹妨嘉谷¶
自愛繁枝集衆禽田父耰鋤時得借漁人舟楫莫相尋¶
舊聞雞犬桃源裏彷彿溪邊花樹林¶
　　　清明獨坐¶
花柳千家郭外村老夫官屋近荒園晴林渺渺浮雲氣¶
<pb:KR4h0143_WYG_237-27b>¶
細草油油疊浪痕川上畫船爭載酒煙中長笛自消魂¶
暮年況復追遊倦落日泥牆獨閉門¶
　　髙啟¶
　　　送何記室遊湖州¶
暮雨闗城獨去遲少年心事劒相知故人當路輕貧賤¶
倦客逢秋惡别離疎柳一旗江上酒亂山孤棹道中詩¶
水嬉散後湖亭廢此去煩君弔牧之¶
　　　江上寄丁校理昆季¶
<pb:KR4h0143_WYG_237-28a>¶
望裏煙生是子家草堂應近脊令沙江汀每恨無舟渡¶
野墅空憐有酒賒半雨暮成風外雪孤梅春動臘中花¶
相思尚隔前村逺獨倚柴門數去鴉¶
　　　送顧軍咨歸梁溪¶
新柳休攀短短條離愁似雪未能銷春回廢苑還芳草¶
人渡空江正落潮徳曜宅前今獨去平津門下舊相招¶
重來莫在花開後擬聴狂歌醉幾朝¶
　　　白蓮寺次韻杜進士喜予見過話舊之作¶
<pb:KR4h0143_WYG_237-28b>¶
不辭鳴棹逺相尋欲向江齋伴旅吟百事未成年已長¶
幾時纔别夏將深萱留倦蜨連池緑樹帶殘鶯滿寺陰¶
恐被老僧嫌滯礙舊遊休說更傷心¶
　　　賦得寒山寺送别¶
楓橋西望碧山微寺對寒江獨掩扉船裏鐘催行客起¶
塔中燈照逺僧歸漁村寂寂孤煙近官路蕭蕭衆葉稀¶
須記姑蘇城外泊烏啼時節送君違¶
　　　送滎陽公行邊¶
<pb:KR4h0143_WYG_237-29a>¶
風巻雙旌雪覆韉逺騎白馬出行邊兵馳空壁三千幟¶
客宴髙堂十萬錢屏裏舊圖魚腹陣燈前新著豹韜篇¶
功成他日論諸將只有荀郎最少年¶
　　　送葉卿還隴西公幕兼簡周軍咨¶
落日闗城動鼓笳逺遊憐汝尚無涯壯身謾託三公府¶
歸夢難尋萬里家投驛暮山燈照葉待潮秋渡棹粘沙¶
軍中記室能相問只説愁吟對菊花¶
　　　西塢¶
<pb:KR4h0143_WYG_237-29b>¶
空山啄木聲敲鏗花落水流縱復横松風吹壁鶴翎墮¶
梅雨過溪魚子生尚有人家機杼逺更無塵土衣裳輕¶
斜陽已没月未出樵子歸時吾獨行¶
　　　過海雲院贈及長老¶
衲擁寒雲老一丘遊方無夢轉悠悠茶香吹過前林晚¶
菜葉流來别澗秋舊拂講餘懸壁上殘經定後落牀頭¶
紫藤塢裏歸逢雪煨芋曾煩慰客愁¶
　　　送錢塘守¶
<pb:KR4h0143_WYG_237-30a>¶
繁華莫歎異昇平到郡初煩露冕行幕下吏書催署字¶
湖中妓舫歇歌聲潮來兩度皆侵岸日落諸山半入城¶
休沐南屏煩一到松間尋我舊題名¶
　　　陪臨川公遊天池¶
騎馬尋幽度嶺遲老僧不識使君誰門開紅葉林間寺¶
泉漫青山石上池殘果已收猿食少枯松欲折鶴巢危¶
壁間不用題名字無限蒼苔没舊碑¶
　　　客舍嵗暮¶
<pb:KR4h0143_WYG_237-30b>¶
空江寒雨送淒涼離合無多即異鄉井臼尚勤慙徳曜¶
音書未至憶平陽心輕别嵗憑年少夢喜還家及夜長¶
自笑病來詞賦拙懶從枚叟客遊梁¶
　　　江上晚眺懐王著作¶
渡頭西望足離情晚水寒山雪後清鷗立斷氷流漸逺¶
鴉隨殘照去還明漁人笛過風生浦估客帆迴樹隔城¶
范蠡祠前春意動思君欲放酒船行¶
　　　遊雲巖值雨¶
<pb:KR4h0143_WYG_237-31a>¶
深殿幽廊映竹開鳥聲忽斷雨聲催蘚生偏上題詩壁¶
花落還臨說法臺林下聞鐘諸客散磵邊汲水一僧來¶
晚晴更好看山色西閣憑闌獨未回¶
　　　賦得惠山泉送客遊越¶
雲液流甘潄石牙潤通錫麓樹增華汲來曉冷和山雨¶
飲處春香帶澗花合契老僧煩每䕶修經幽客記曾誇¶
送行一斛還堪贈往試雲門日注茶¶
　　　寄題張著作菁山隠居¶
<pb:KR4h0143_WYG_237-31b>¶
霞映青山似赤城歸棲聞已謝時名半湖殘雨收虹影¶
幾樹斜陽帶鳥聲竹下逢僧投杖揖蘿間候客抱琴行¶
平生應笑王夷甫末路方言少宦情¶
　　　秋日江居寫懐¶
每看揺落即成悲況在飄零與别離為客偶當鱸美處¶
思兄正值雁來時天邊暝為秋陰早江上寒因嵗閏遲¶
莫把丰姿比楊柳愁多蕭颯恐先衰¶
葭菼連秋渺渺長歸舟猶歎滯江鄉客衣欲冷鄰機急¶
<pb:KR4h0143_WYG_237-32a>¶
農事初成野飯香千里斷雲隨雁鶩半邨殘照送牛羊¶
有愁不解登髙賦空使頻迴宋玉腸¶
舌在休誇術未窮且將蹤跡託漁翁芙容澤國瀰漫雨¶
禾黍田疇掩冉風身計未成先業廢心懷欲説舊交空¶
楚雲吴樹無窮恨都在蕭條隠几中¶
風塵零落舊衣冠獨客江邊自少歡門巷有人催稅到¶
鄰家無處借書看野蟲催響天將夕籬豆垂花雨稍寒¶
終卧此鄉應不憾只憂飄泊尚難安¶
<pb:KR4h0143_WYG_237-32b>¶
桑苧翁家次近居人煙沙竹自成墟移門欲就山當榻¶
補屋惟防雨濕書貧為湖田長半没拙因世事本多疎¶
當時亦有求名意自喜年來漸已除¶
喪亂將家幸得全客中長恥受人憐妻能守道同王霸¶
婢不知詩異鄭𤣥借得種蔬傍舍地分來灌菊别池泉¶
却欣逺跡無相問一棹秋風笠澤邊¶
秋塘門掩竹穿沙為客鄰酤未易賒間裏壯年慙白日¶
愁中佳節負黄花漁村靄靄縁江暗農徑蕭蕭入圃斜¶
<pb:KR4h0143_WYG_237-33a>¶
薄俗相輕吾敢怨魯人猶自笑東家¶
　　　寄倪隠君元鎮¶
名落人間四十年緑蓑細雨自江天寒池蕉雪詩人畫¶
午榻茶煙病叟禪四面荒山髙閣外兩株疎柳舊莊前¶
相思不及鷗飛去空恨風波滯酒船¶
　　　與杜進士寅登白蓮閣對雨¶
逺愁髙樹共離離風逆潮聲上浦遲海客市中煙起處¶
江僧閣外雨來時船歸杳靄惟聞㯭店隠蒼茫不見旗¶
<pb:KR4h0143_WYG_237-33b>¶
回首南朝今幾寺可堪重詠牧之詩¶
　　　與姪常遊東菴¶
水樹圍菴緑幾層陰中敲户晝登登十年重到猶為客¶
半日纔間且訪僧舊履塵生趺後席亂幡風颭供餘燈¶
髙齋對作忘言坐此事堪憐汝亦能¶
　　　謝周四秀才送酒¶
不忍醒愁只欲眠幾日花發自江邊欲沽百錢未易得¶
忽送一壺真可憐梳頭好鳥語窗下洗盞流水到門前¶
<pb:KR4h0143_WYG_237-34a>¶
今朝得醉已無恨不使春光空一年¶
　　　上已有懐¶
春寒渾未減征衣愁對佳辰坐掩扉江上琴書留滯久¶
水邊車馬祓除稀閒園細雨梨花落廢苑平蕪燕子飛¶
欲覓蘭亭㑹中友幾人遷謫未能歸¶
　　　徐記室賁北歸見訪南渚復送還城¶
初辭楚澤到吴村訪舊嗟君古道存欲治悤悤歸後計¶
難留款款坐中論雪遲似讓梅先白月早如愁樹已昬¶
<pb:KR4h0143_WYG_237-34b>¶
此别終非前别逺孤舟江上莫銷魂¶
　　　雨中寄劉沈二别駕¶
漠漠春寒水繞城誰家可作看花行一杯不得三人共¶
二月都能幾日晴夢逐鶯聲風外斷愁兼草色雨中生¶
畫船載妓南湖上不似年時放浪情¶
　　　丁校書見招晚酌¶
正坐羇愁不自聊逺煩舟檝暮相邀江懸落日猶三尺¶
風折垂楊定幾條流水入花村杳杳幽人對酒屋翛翛¶
<pb:KR4h0143_WYG_237-35a>¶
此鄉不得君同客應是春來更寂寥¶
　　　梅花六首¶
瓊姿只合在瑶臺誰向江南處處栽雪滿山中髙士卧¶
月明林下美人來寒依疎影蕭蕭竹春掩殘香漠漠苔¶
自去何郎無好詠東風愁寂幾回開¶
縞袂相逢半是仙平生水竹有深縁將疎尚宻微經雨¶
似暗還明逺在煙薄暝山家松樹下嫩寒江店杏花前¶
秦人若解當時種不引漁郎入洞天¶
<pb:KR4h0143_WYG_237-35b>¶
翠羽驚飛别樹頭冷香狼籍倩誰收騎驢客醉風吹帽¶
放鶴人歸雪滿舟淡月微雲皆似夢空山流水獨成愁¶
幾看孤影低徊處只道花神夜出遊¶
淡淡霜華濕粉痕誰施綃帳䕶香温詩隨十里尋春路¶
愁在三更挂月村飛去只憂雲作伴銷來肯信玉為魂¶
一尊欲訪羅浮客落葉空山正掩門¶
獨開無那只依依肯為愁多減玉輝簾外鐘來初月上¶
燈前角斷忽霜飛行人水驛春前早啼鳥山牆晚半稀¶
<pb:KR4h0143_WYG_237-36a>¶
愧我素心今已化相逢逺自洛陽歸¶
斷魂只有月明知無限春愁在一枝不共人言唯獨笑¶
忽疑君到正相思歌殘别院燒燈夜妝罷深宫覽鏡時¶
舊夢已隨流水逺山窗聊復伴題詩¶
　　　晚登南岡望都邑宫闕¶
落日登髙望帝畿龍蟠山下見龍飛雲霄雙闕開黄道¶
煙樹三宫接翠微沙苑馬閑秋獵罷天街車鬬晚朝歸¶
明朝欲獻昇平頌還逐仙班入瑣闈¶
<pb:KR4h0143_WYG_237-36b>¶
　　　奉天殿進元史¶
詔預編摩辱主知布衣亦得拜龍墀書成一代存殷鑒¶
朝列千官備漢儀漏盡秋城催仗早燭明春殿巻簾遲¶
時清機務多閒暇閣下從容幸一披¶
　　　送沈左司從汪參政分省陜西汪由御史中丞¶
　　　出¶
重臣分陜去臺端賔從威儀盡漢官四塞河山歸版籍¶
百年父老見衣冠函闗月落聴雞度華岳雲開立馬看¶
<pb:KR4h0143_WYG_237-37a>¶
知爾西行定回首如今江左是長安¶
　　　清明呈館中諸公¶
新煙著柳禁垣斜杏酪分香俗共誇白下有山皆繞郭¶
清明無客不思家卞侯墓上迷芳草盧女門前映落花¶
喜得故人同待詔擬沽春酒醉京華¶
　　　送吴生赴汴省其父指揮¶
都亭槐雨淨朝埃彩服逢秋試剪裁定逺未歸雙節在¶
孝廉初去一船開城依梁苑煙中閉河繞隋隄樹裏來¶
<pb:KR4h0143_WYG_237-37b>¶
家慶拜餘尋舊跡夕陽騎馬過繁臺¶
　　　客舍夜坐¶
樓角聲殘鎖禁城燈花半落夜寒生啼鴉井上驚風散¶
殘雪窗前助月明清世莫嗟人寂寞中年漸怯嵗崢嶸¶
酒杯詩巻吾家物客裏相親倍有情¶
　　　送鄭山人聴宣諭後歸東陽¶
闔門傳詔山人拜清曉蓬萊望彩霞布褐朝天纔赴闕¶
蒲帆帶雨又傳家沈侯詠罷樓沉月婺女妝殘廟掩花¶
<pb:KR4h0143_WYG_237-38a>¶
無限朝廷仁恤意殷勤歸向老農誇¶
　　　春來¶
客愁擬向春來減春到愁翻倍舊時走馬已無年少樂¶
聴鶯空有故園思日光皛皛濃熏草風力颺颺緩墮絲¶
辟歴溝南酒家路共誰來往問花枝¶
　　　送賈文學以郡薦赴禮部試畢歸吴¶
疋馬都門候曉開吴公新薦賈生來郡中方待傳經業¶
闕下先稱射䇿才寒食杏花江店雨春衣柳絮驛程埃¶
<pb:KR4h0143_WYG_237-38b>¶
慚予東掖叨陪講難把長干送别杯¶
　　　休沐日期衍公遊北山不果獨卧齋中¶
休沐欣逢一日閒擬邀禪客共登山兩笻未許尋蘿徑¶
孤枕應須掩竹闗歴歴逺峰塵土外蕭蕭深屋草萊間¶
安眠却勝清遊樂覺看斜陽燕子還¶
　　　送内兄周誼還江上¶
憶奉綸音趨赴朝曾煩逺送過楓橋雲山方恨成暌阻¶
雪夜俄來伴寂寥吴苑疎鐘沉晚樹楚江歸雁逐寒潮¶
<pb:KR4h0143_WYG_237-39a>¶
情親海内如君少敢惜離魂為一銷¶
　　　次韻楊署令雨中卧疾¶
雙桐分蔭曉池清乍喜新晴覺病輕蛛曳林風吹欲斷¶
鷺經沙雨洗偏明吟多稍怯臨窗寫卧久渾忘出市行¶
不道春歸踰一月起聞歌鳥尚疑鶯¶
　　　謁甫里祠¶
衣冠寂寞半塵絲想見江湖獨卧時遁跡虚煩明主詔¶
感懐猶賦散人詩釣魚船去雲迷浦鬭鴨闌空草滿池¶
<pb:KR4h0143_WYG_237-39b>¶
芳藻一杯誰為奠鼓聲只到水神祠¶
　　　歸吴至楓橋¶
遥看城郭尚疑非不見青山舊塔微官秩加身應謬得¶
鄉音到耳是真歸夕陽寺掩啼烏在秋水橋空乳鴨飛¶
寄語里閭休復羨錦衣今已作荷衣(舊有塔/今廢)¶
　　　送徐山人還蜀山兼寄張靜居¶
我因解紱逺辭京君為修琴暫入城偶爾相逢春酒熟¶
飄然忽去暮煙生山頭學嘯猶聞響世上留詩不寫名¶
<pb:KR4h0143_WYG_237-40a>¶
西磵煩詢張靜者年來註易幾爻成¶
　　　寄題内弟周思敬野人居¶
野人何處是幽棲聞在天隨舊宅西半屋圖書春落蠧¶
一村花栁晝鳴雞分泉自給烹茶水待雨唯畊種藥畦¶
日暮扁舟欲相訪恐驚鷗鳥過前溪¶
　　　喜幼文北歸¶
風塵萬里損光輝舊面相逢却訝非在路定留經處詠¶
還家猶著去時衣久留逺土蟲蛇雜忽解髙羅鴻鵠飛¶
<pb:KR4h0143_WYG_237-40b>¶
尚念梁園二三客與君同去不同歸¶
　　　江上晚眺圖¶
一髮青山斷雁邊渚宫樓閣暮雲連煙波彷彿江南意¶
風栁依稀峽外天釣艇歸時風動葦僧鐘起處日沈煙¶
觀圖忽起滄洲想身墮黄塵又幾年¶
　　　遷城南新居¶
辛苦中年未有廬東西長寄一囊書未能避俗還依俗¶
堪信移居更索居葉滿林園煙羃羃竹連僧舍雨疎疎¶
<pb:KR4h0143_WYG_237-41a>¶
何須許伯長安第此屋翛然已有餘¶
　　　逢倪徴士¶
數千里外久相違十八灘頭偶獨歸自説病來辭幕府¶
只因愁絶念庭闈吴歌重把還鄉酒蠻布猶穿過嶺衣¶
話盡三年遊歴事滿庭風雨送斜暉¶
　　　雪中¶
舟絶寒江凍不潮縈沙拂栁影翛翛纔從漁浦磯邊積¶
還向樵村竹外飄撲馬憶從少年樂㸃袍曾逐侍臣朝¶
<pb:KR4h0143_WYG_237-41b>¶
如今獨坐吟詩句茅屋茶煙冷未消¶
　　　過僧舍訪吕敏¶
幾欲相尋與願違今朝始得過禪扉磬聲穿竹山房逺¶
履齒粘苔石徑微幽鳥每同馴鴿下髙人間與老僧依¶
談詩說偈俱堪喜坐覺茶香上薜衣¶
　　　初夏江村¶
輕衣軟履步江沙樹暗前村定幾家水滿乳鷗翻藕葉¶
風疎飛燕拂桐花渡頭正見横漁艇林外時聞響緯車¶
<pb:KR4h0143_WYG_237-42a>¶
　最是黄梅時節近雨餘歸路有鳴蛙¶
　　　　江村¶
　南囿薫風吹葛衣汀花未露岸花稀水神廟下莎侵路¶
　江叟門前栁映磯犢卧已知耕耒歇鷗驚長見釣船歸¶
　天隨宅畔吾曾住留得閒罾挂夕暉¶
　¶
　¶
　¶
<pb:KR4h0143_WYG_237-42b>¶
　¶
　¶
　¶
　¶
　¶
　¶
　¶
御選明詩巻六十八¶
