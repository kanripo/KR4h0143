# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:48.604887
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷九十四
<pb:KR4h0143_WYG_291-1a>¶
　欽定四庫全書¶
御選明詩巻九十四¶
　　五言長律三¶
　　　黄鳯翔¶
　　　　秋聲¶
　新秋涼似洗噫氣發清商木落空山月烏啼永夜霜斷¶
　雲喧故鴈零露泣寒螿戍角三城外閨砧一水傍天高¶
　聲更逺院寂聽偏長悄悄悲秋客徘徊正倚牀¶
<pb:KR4h0143_WYG_291-1b>¶
　　　　蟋蟀¶
　莎雞閒振羽野外作秋聲為怯霜前冷翻從屋角鳴隨¶
　風喧古壁帶月度虚楹影向簷燈近音飄砌葉輕幽閨¶
　機上怨孤館客邊情夜靜吟偏切更䦨夢不成¶
　　　李維楨¶
　　　　曹允寧水部心逺齋¶
　方丈端居室悠然與世違清香凝座滿俗駕到門稀嶽¶
　色遥當户京塵不染衣放歌啼鳥和對酒落花飛日渉¶
<pb:KR4h0143_WYG_291-2a>¶
閒成趣天游思入微雲霞邀翰墨山水寄音徽謖謖風¶
鳴籟溶溶月鑒幃㑹心寧在逺吾亦憺忘歸¶
　　沈一貫¶
　　　登金山寺¶
寶界凝三島琱臺絶四鄉江心懸法鏡渡口出慈航塔¶
鎮龍王藏龕依鴈子堂濺濤銷畫彩隱岫濕爐香夜榜¶
投僧火春帆引佛光巳聞潮是梵寧指蜃為梁呪食靈¶
黿喜齋心老檜涼望來炎暑薄歌罷海天蒼素愛中泠¶
<pb:KR4h0143_WYG_291-2b>¶
水兼依大法王誓當滌塵袂高卧片雲長¶
　　沈位¶
　　　十二月二十一日獻俘¶
睿德通中夏天威震北隅遐方歸正朔款塞獻新俘清¶
廟陳𢎞業彤庭顯祕圖五兵原不戰巨寇已行誅將相¶
多酬賞寰區盡大酺小臣叨侍從率武詠神謨¶
　　黄洪憲¶
　　　别許都監¶
<pb:KR4h0143_WYG_291-3a>¶
萍水他鄉聚多君傾蓋懽九秋迎使節千里送征鞍乆¶
客歸心切孤亭别袂寒逺星江上落殘月馬頭看豈不¶
懷瓊玖無因託羽翰相思不得見努力且加餐¶
　　馮時可¶
　　　𤣥墓夜宿同圓上人¶
木葉猶未落洞庭水濺濺空林上新月野寺如秋天清¶
梵流山壑幽琴和澗泉僧歸迷翠靄人語出蒼煙蘭燄¶
招蟲逗松飇警鶴眠焚檀相佞佛拂塵互談禪薄味為¶
<pb:KR4h0143_WYG_291-3b>¶
靈藥無生是大年廓然那有聖深悔滯蹄筌¶
　　　過六和寺懷蓮池上人¶
只疑山徑盡展轉見禪宮吳越分疆異齊梁建宇空鳥¶
聲頻喚雨虎嘯屢呼風草細春猶淺花稀暖未融江波¶
侵去騎嵓采映垂虹于役不遑息何因見逺公¶
　　　張比部席間咏青青河畔柳¶
窈窕長安柳參差河水濵波光羞比緑草色怯爭新細¶
縷臨流濯纎睂對鏡顰霞酣張緒態風約小蠻身不數¶
<pb:KR4h0143_WYG_291-4a>¶
章臺暮空疑灞岸春離人正多恨羌笛莫教頻¶
　　　送鄭總督之鎮¶
聖主自垂裳猶懷御逺方月卿臨馬邑星使下龍荒地¶
控諸關壯天連萬堞長慇懃宣廟畧翕習動軍裝五利¶
和戎策千言實塞章白題迎節舞紫燕傍車昻鈴閣秋¶
聲靜油幢晚氣涼邊沙看淨埽朝野倚金湯¶
　　李應徵¶
　　　舟中眺雪¶
<pb:KR4h0143_WYG_291-4b>¶
俯仰迷江甸東南凍未蘇扁舟下逺水積雪斷寒蕪朔¶
氣連滄海窮隂混太湖瀟瀟兼霰密脈脈受風扶大地¶
遥浮越低空近壓吳山川紛莽蒼雲木半虚無鴈路纔¶
分影鷗沙祗辨呼戢鱗潛素鯉側目逗飢烏色借齊宮¶
並音操郢曲孤披來朝練淨映處夜珠枯不用裁梁賦¶
偏宜入剡圖乍驚容鬢似却怪歲華徂臘漸回杓斗春¶
先到酒壚乾坤原浩蕩泥滓蹔﨑嶇自笑寒暄態誰燃¶
造化鑪聖朝陽德在白日麗高衢¶
<pb:KR4h0143_WYG_291-5a>¶
　　鄒元標¶
　　　中秋夜宿𤣥潭江上¶
三五良宵好澄江一水平月華欺淺嶼零落㸃浮萍白¶
白兼流湧垂垂帶樹横邨砧淒古渡燈火伴孤檠字閃¶
冥鴻過蟲驚腐草鳴滄浪今幾夕曠野百年情高閣凌¶
霄靄危巒切大清松聲秋萬壑人擬到蓬瀛¶
　　馮大受¶
　　　秋日郊園¶
<pb:KR4h0143_WYG_291-5b>¶
景外郊園勝芳原引興長高談開曲宴雅奏發清商叢¶
菊籬邊色芙蓉水面妝荷衣辭故緑柳帶變初黄晚照¶
莓苔徑秋隂薜荔牆泉聲經竹塢霞彩散林塘踞石呼¶
毛潁臨流泛羽觴文人騁妙説飛翰即成章¶
　　　善巻¶
問道尋無著探竒到善卷高名自堯世古刹創唐年柱¶
有雷文在亭因偃柏傳攀蘿循磴仄轉徑選幽偏玉室¶
疑留藏金堂似昔縁有山皆露骨無地不飛泉燎火深¶
<pb:KR4h0143_WYG_291-6a>¶
逾耿懸崖滴欲穿洞中垂玉乳地底插青蓮䆗窱還藏¶
壑崆峒忽有天㑹當餐石髓莫漫學嵇仙¶
　　余寅¶
　　　侍司馬公發疃畮至茂嶼十六韻¶
遵渚有餘清看人白鳥明遥分平野色乍入大江聲旋¶
旋空濛失嶷嶷積翠生短檉皆岸立老鸛逐陂行進艇¶
枯河澀扶笻絶巘輕危巒驂别榭神瀵墮前楹日月頻¶
揮擲山川暫合并䨇眸凝不極一嘯意難平壯志聽鶗¶
<pb:KR4h0143_WYG_291-6b>¶
鴂高懷訊杜蘅交情多險巘世事太縱横珍重鰣魚膾¶
尋常竹笋羮弈過天再旦睡到日西傾有地恣幽討無¶
時解宿酲乾雲栖老石苦霧羃荒坪萬慮縁於俗千年¶
好是名滄洲鷗鷺在敢愒舊時盟¶
　　朱國祚¶
　　　頒厯恭紀¶
閶門開曉日玉律下雲邊一紀逢羲馭千秋卜漢年靈¶
臺占氣早上苑得春偏瑞靄含蓂莢懽呼雜管絃三辰¶
<pb:KR4h0143_WYG_291-7a>¶
傳夏令萬國戴堯天欲進昇平頌慚無白雪篇¶
　　　太學釋奠同郭美命行分獻禮畢周覽橋門石¶
　　　鼓歸塗成二十韻¶
上丁遲日麗咸秩辟雍先釋奠周官禮安歌魯國絃質¶
明期敢後分獻典宜䖍宿鳥初離樹殘星尚在天百夫¶
趨陛㦸萬舞列宮懸次第陳犧象從容執豆籩班居元¶
老次位近素王偏十子升堂舊千春配享專循階登降¶
數薦帛節文全小大從於邁東西互折旋黄流纔灌地¶
<pb:KR4h0143_WYG_291-7b>¶
朱燎已生煙畢奏咸和曲徐收廣殿筵更衣辭鷺序散¶
胙得羊肩坦步橋門外偕行獵碣邊形模度科臼歲月¶
昧成宣已免風霜剥無愁鐘&KR1607;遷四詩雖絓漏終古自¶
流傳坐乆趖松日歸來並杏韀協恭良不易同調最相¶
憐好琢燕山石題名廟學壖¶
　　朱長春¶
　　　載酒餘不溪攜客道場山改席歸雲菴迴船碧¶
　　　浪湖¶
<pb:KR4h0143_WYG_291-8a>¶
溪盤遊徑曲山引放船清白屋鶯啼曙平臯麥秀晴絲¶
縈風裊裊花炫日盈盈兩屐登厓迥䨇柑坐石平暖沙¶
邀拾翠香磵逗吹笙社燕避人舞樵童領客行幽探過¶
野寺携酌對春畊肅矣林嵐景泠然山水聲冶遊迷落¶
日餘醉緩歸程薄暮芳洲上褰裳采杜蘅¶
　　方應選¶
　　　辛卯元日¶
惠風開獻歲旭日起層霄客邸頻簪柏王春正轉杓看¶
<pb:KR4h0143_WYG_291-8b>¶
山青落潁釃酒碧浮椒擁雪翻新厯攀梅憶去朝遐蹤¶
聊自寄俠氣未全銷吏隱躭殘蠧官寒撫敝貂斗間龍¶
劔動天外鴈書迢入洛名非陸歌衢路是堯但能寛宓¶
肘寧敢愛潛腰到處堪攜鶴何枝可息鷯占年饒雨露¶
訪道問漁樵萬木琴中調三花舄上飄焚香遲白晝刻¶
燭賦清宵我已齊喧寂何須厭世囂¶
　　湯顯祖¶
　　　初發瑶湖次宿广溪¶
<pb:KR4h0143_WYG_291-9a>¶
病瘦那臨鏡清虛欲衣綿舂糧三月外伏枕一秋偏吉¶
日將行色殊方或勝縁署過新雨薄氣逐晚雲鮮堂上¶
行猶怯窗低寢似便命飄危葉起相濕死灰然君子能¶
無瘧良醫幸有全月窗推藥杵雲户隱書箋氣弱難扶¶
餞裝輕得漾船斑爛垂地泣蔥鬱舊塋憐故故隨揺曳¶
悠悠獨遡沿金隄斜照落瑶水暮風旋客夢初移枕勞¶
歌始扣舷外家依广下中國向窮邊盱贛江連峽雷瓊¶
海隔天滄浪誰莞爾岐路欲潸然星謫郎官逺心知宅¶
<pb:KR4h0143_WYG_291-9b>¶
相賢賦詩耆舊引樽酒樂人傳鳩祝人難老鵬扶尉欲¶
仙山川彌望積丘壑幾時專¶
　　　秋日西池望二仙橋¶
池上映秋光登臨愛夕陽鏡中蒲柳色衣上芰荷香聽¶
雨初留屐當風一據牀猗蘭延客語高菊以鄰芳紫翠¶
連山暝晴隂隔水涼坐看人世小仙馭白雲鄉¶
　　　相圃新成十韻示諸生¶
禮樂在平昌諸生立射堂山形君子似地脈聖人傍四¶
<pb:KR4h0143_WYG_291-10a>¶
獸風雲合三龜日月良天門馳直道星舍翼迴廓卑壁¶
新泉煖成帷舊木蒼嘗聞殷曰序如見孔之牆逺意桑¶
蓬色清歌蘋藻香修容隨抗耦射策擬穿楊有鵠求臣¶
子為侯應帝王同科非爾力得雋乃吾祥¶
　　袁宗道¶
　　　送邵芝南太史冊封唐藩¶
暫輟編摩去行行入豫疆驅車遊宛洛立馬問韓梁雨¶
洗沙溪淨風傳路草香雲霞添旅槖花鳥貯吟囊白水¶
<pb:KR4h0143_WYG_291-10b>¶
秋澄徹丹山夜鬱蒼剪桐分帝子酌醴醉仙郎泛酒思¶
文叔登臺憶武鄉民艱今可問何似昔南陽¶
　　袁宏道¶
　　　旃檀館雨中限十一韻¶
卧觀殘帖蠡閒撥冷池灰洗碗供棃汁分壚炙芋魁雉¶
斑穿砌笋兔目長宮槐謝草吟三復支堂看幾迥思深¶
泉透石吟苦將銜枚敝冊膠春鹵花箋汙曉煤鵁飛頻¶
帶子鳩雨不通媒種藥愁沙澀增欄值岸頽茜衫官長¶
<pb:KR4h0143_WYG_291-11a>¶
過小服野人推木壁塗畨像丹房裂淨苔菘菁欲放滿¶
自起斮旁萊¶
　　王嘉謨¶
　　　余司隸本甫昆仲共集薛衛尉園亭池上作¶
畫㦸森前列鳴珂集上䦨渚宮坼城畔翠幄敞庭端緹¶
騎明村落簪纓映樹檀靈源二路瀉空翠九門寒花鳥¶
春將晚山川雪後看席移時藉草觴薦半調蘭選勝何¶
須逺興言自可歡凄清鳴澗壑掩映向衣冠日永宜酣¶
<pb:KR4h0143_WYG_291-11b>¶
暢人幽信曠觀㑹心還自失寂寞獨憑欄¶
　　沈瓉¶
　　　夏省齋居(時將有事/於方澤)¶
幸屬尚書省言隨司馬郎韜鈴存上策俎豆肅初將故¶
事禋方澤新恩逮末行黄琮朝獻瑞粉署夜凝霜寓直¶
參帷幄摳趨近衮裳齋心時聽氣陳力敢乖方身作長¶
城許名慙尺蠖藏微衷期格帝賤吏亦從王拄笏迎西¶
爽含蔬憶舊裝競傳雲漢詠恐負蓼蕭章多壘非今日¶
<pb:KR4h0143_WYG_291-12a>¶
無祈信彼蒼皇心迓天眷降福自穰穰¶
　　徐&KR0958;¶
　　　賦得深閨秋織¶
深閨秋色早中婦倚流黄寒杼傳聲切殘絲結縷長壁¶
間聞促織錦上見鴛鴦斷綆金刀疾抛梭玉釧忙芙蓉¶
叢出朶蓮子簇依房緯密經䨇引文迴字幾行捲縑纒¶
别緒移軸轉離腸窗外烏啼夜簾前鴈帶霜愁魂縈綺¶
縠清淚滴縹緗星斗斜將盡支機動未央張彄乗月影¶
<pb:KR4h0143_WYG_291-12b>¶
完匹續燈光竇女思千里天仙妒七襄莫辭閨力苦邊¶
塞待衣裳¶
　　焦竑¶
　　　松麓山房聽雨得連字¶
春隂遊寶地襟袖攪霏煙雨合千峰徧雲屯一壑偏冥¶
濛驚色暗滴瀝訝聲連檐樹寒逾翠江梅濕欲然林空¶
羣籟息門掩一燈懸徑斷翻增勝觴飛不礙禪秪疑人¶
世裏别有淨居天¶
<pb:KR4h0143_WYG_291-13a>¶
　　黄輝¶
　　　襄陽隆中四十四韻¶
斬蛟寒浦外何處卧龍岑亂世燕齊事高人管樂心隆¶
中山故闔漢上日偏沈魚水應竒㑹蝸廬耐數尋乾坤¶
交顧盼雷雨動蕭森感激輕强弱營綜妙古今鷹揚師¶
盡躍虎視敵全瘖王畧無偏正天威有縱禽雄圖文武¶
畧密計鬼神臨紏合忘殘局艱危失斷金屯田判不退¶
按堵了無侵風送迴旗影星疎冷劔鐔木牛機少洩巾¶
<pb:KR4h0143_WYG_291-13b>¶
幗辱猶任多壘揮戈氣秋原别主忱三分寧夙畫二表¶
自餘音宇宙綸巾老山河陣蕝沉荆梁寒色迥宛雒亂¶
流深苔色還遺井松聲豈故林短茅存露井疊劔引霜¶
碪寂寞軍前淚虛無世外琴筆籌空簡策羽扇奈氛祲¶
執御甘相屬沾書共欲禁水流深感歲雲出詎為霖撫¶
稻思圭里看桃愴蕩隂英雄俱徃跡歎息此彌襟想像¶
躬耕罷歸來抱膝吟¶
　　吳正志¶
<pb:KR4h0143_WYG_291-14a>¶
　　　暮春邀諸僚友署中賞牡丹¶
名花經雨霽同舍各憐香歲月移根舊鳩曹勝㑹常當¶
軒繁似錦孤本燦成章競秀枝頭重含羞葉底藏姿偏¶
歌臉媚瓣簇捧心昻絳雪飄仙羽丹霞爛曉光無欄雲¶
欲護帶粉玉為妝嫋嫋隨風舞紛紛惹蝶忙容華真絶¶
代窈窕失同行故殿羣葩後翻專衆美場䑕姑原屬草¶
鹿韮亦為糧未必延州産疑分洛下芳吾猶尋種貴人¶
已擬花王獨步顔微笑偕來客引觴同心葭半倚聚樂¶
<pb:KR4h0143_WYG_291-14b>¶
幕高張㸃筆神俱炫傳籌興更狂禮忘先後輩人自水¶
雲鄉有約傾&KR0812;醁何須問鷫鷞嘉賔歡雜沓小吏並趨¶
蹌投轄情匪誕留髠宴未央樹隂交映碧鳥語間成簧¶
日落猶停騎春歸欲斷腸明朝了公事好共檢詩囊¶
　　丁肇亨¶
　　　越卓凡招飲高座寺登看竹軒松風閣同席者¶
　　　鍾伯敬馬瑶草賀斗虚李新宇乗月而歸¶
髙座隱山岑千層樓閣深銜盃同覽勝説劔復成吟竹¶
<pb:KR4h0143_WYG_291-15a>¶
影連苔色松聲和鳥音亂花迎面舞飛蝶趂風侵屈曲¶
通幽徑逶迤入茂林沉酣猶未巳蘿月滿衣襟¶
　　鄭明選¶
　　　獻縣懷古¶
漢代賢王子風流獻縣存遺書千載散雅樂幾人論墓¶
道松楸古祠堂俎豆尊故宮迷草色殘碣鎖苔痕鴈鶩¶
浮河水風沙暗郭門行行一回首煙月度黄昏¶
　　謝肇淛¶
<pb:KR4h0143_WYG_291-15b>¶
　　　安平署中述懷五十六韻¶
丘壑元吾好風塵力未勝漫言金馬隱翻作土牛乗賜¶
履三河逺封章六郡承幸無官長罵時有簿書仍地重¶
飛艘集曹閒老吏能抱河城似玦臨水署為氷北極通¶
幽薊南流控魯滕穆陵齊地壯淮甸楚天澄畚鍤冬還¶
舉秔稌歲屢騰郵籖妨午夢官舫促晨興面目隨人改¶
文章避世稱寧知貧是病轉覺愛為憎旅食愁新況離¶
羣憶舊朋彈碁時映竹開巻夜挑燈方外忘年友山中¶
<pb:KR4h0143_WYG_291-16a>¶
結夏僧露華紅擘茘氷水緑翻菱逐電青絲騎排雲白¶
角鷹胡姬春釀壓趙女晚妝凝寶帶鳴條脱銀牀織毾¶
㲪夢迴香灺篆歌闋月藏稜玉笛吹横塞琱弧走射堋¶
鄰多窺宋玉酒或送王𢎞伏劔經吳苑觀濤過廣陵名¶
山皆蠟屐絶壑獨擔簦象闕通瑶極燕山應玉繩雲衢¶
隨地望天路得階升蜩鷽飛將奮駑胎價亦增詞猶慙¶
色絹宴巳預紅綾捧日心常繫從雲氣倍蒸詎知鵷鷺¶
侣便隔鹿麋層綬忝郎官貴茵均刺史憑分符行郡國¶
<pb:KR4h0143_WYG_291-16b>¶
簉羽後農丞未學操刀割彌深捧玉兢雲霄霜翮勁象¶
緯彩毫凌但欲深懷瑾何知逺避矰風雲變蒼狗天地¶
亂青蠅萋菲終安用蹉跎亦自應積薪甘似汲投杼更¶
疑曾舉世羞駢指何人問折肱沙蟲吹未了塞馬失何¶
曽白眼終難變紅顔轉自矜擬抛雞肋去勉就鶴書徵¶
冀北千金駿圖南六月鵬寒流河漭瀁秋色岱崚嶒北¶
郭竽長濫東山屐再登無勞沈璧馬祗惜費金繒楗恐¶
薪垂盡沙防岸善崩桃花無怒浪瓠子有荒塍樓迥隨¶
<pb:KR4h0143_WYG_291-17a>¶
雲度亭虚任月昇榜師聲欵乃稚子髮鬅鬙蟻穴容周¶
弁龍門媿李膺全身看弈局守口固緘縢宿鳥知驚彈¶
傷魚巳逺罾鴻心元矯矯蟲羽故䎖䎖趨舍寧無定升¶
沉固不恒長歌聊自適休弔剡溪藤¶
　　陳薦夫¶
　　　團扇承落花¶
宮扇偃輕羅宮花隕玉柯偶持迎絳雪詎遣雜青莎帶¶
露疑揮汗沾朱似障歌陣香風處逗片影月中過白為¶
<pb:KR4h0143_WYG_291-17b>¶
叢深損紅因坐乆多殘英兼舊寵相戀恨如何¶
　　黄汝亨¶
　　　游焦山¶
末照流晴豓長風薄暮潮山藏江寺古林引海門遥露¶
氣通丹井雲根長藥苗鶴書豐草護鼇背袐巖超靈境¶
真無匹仙人不可招翛然遺世想萬籟寂松寥¶
　　　蓀谷¶
横溪凡幾度别是一林幽崖斷憑橋合泉寒帶雨流舊¶
<pb:KR4h0143_WYG_291-18a>¶
龕沉佛火新竹護書樓支許人俱徃煙霞氣自投片隂¶
堪結夏高樹颯含秋便欲懸䨇屐還為勝地留¶
　　熊明遇¶
　　　江渚即事¶
寒輕江渚碧煙滿市樓青打鼓船開岸鳴榔鶴起汀逺¶
村交老樹芳草藉新亭漁子將竿挂舟人把柁停澄空¶
飛白鷺浮靄隱蜻蜓晚對西山好嵐光作畫屏¶
　　張鼐¶
<pb:KR4h0143_WYG_291-18b>¶
　　　賦得春色遥看近若無¶
和風吹麗景碧草動春暉黛淺分苔砌煙輕薄蕙幃浮¶
香疑入夢澹影欲侵衣雨過迴塘杳雲深曲徑微王孫¶
池上緑塞客隴頭菲相浥疑相望萋萋意不違¶
　　　題王光禄公覲南園二十韻¶
古堞臨平圃城南小有天狎鷗新築社飲馬舊開泉竹¶
徑疎疎影花蹊細細煙遊蜂先得路乳燕正歸椽户攬¶
西山爽堂宜北海筵松濤日風雨梧井夜嬋娟靈榭紺¶
<pb:KR4h0143_WYG_291-19a>¶
宮閟梵鈴畫閣懸峰灣迷洞口牆短出山巔亭聳孤巒¶
峙橋通曲水漣一簾捲紅雨半衲坐青蓮梅蕊方舒雪¶
楊枝又散綿逺風翻柳浪平水布荷錢桂樹堪招飲竹¶
林可對賢迴廊初得句丈室且逃禪鳬渚浮花瓣漁磯¶
隱釣船鷗忘機不動鹿野性彌堅幻影成何事浮名空¶
自煎菟裘爾有主薖軸吾隨縁¶
　　楊鶴¶
　　　春日遊百泉王信卿留酌賦别¶
<pb:KR4h0143_WYG_291-19b>¶
碧澗千堆雪蒼煙九疉屏山光垂倒幔潭影落空青雲¶
壑丘中賞巖泉靜者聽一泓秋瑟瑟三峽水泠泠噴沫¶
驚風雨迴波射日星浪花穿地肺海眼洞幽冥石髮摩¶
尼色溪毛翡翠翎緑宜盛玉盌白好瀉銀瓶香汎共城¶
稻清浮竹葉&KR0812;禪心參水觀韻事補茶經鳬舄憐王子¶
烏衣舊典型倉皇呼雀舫造次出侯鯖投轄肝腸見懸¶
河舌本靈坐欽陪野服歌管動吳伶執手愁輕别牽裾¶
酒不停驪駒歸路暝燈火照熒熒¶
<pb:KR4h0143_WYG_291-20a>¶
　　程嘉燧¶
　　　九月既望次瑞卿惜别詩¶
逢君春向暮相送忽深秋長夏無蟬噪高天極鳥投閒¶
階松葉碧空院菊花留曉月臨山驛寒風滿縣樓人行¶
落木戍馬識渡河愁不謂平生淚還因别思流¶
　　錢龍錫¶
　　　題豳風七月圖¶
國本民生繫深思草昧存淳風懷墐户美俗寫朋尊卜¶
<pb:KR4h0143_WYG_291-20b>¶
洛從何始承邰信有源艱難開聖主告誡切文孫拭目¶
丹青麗賡歌雅什温思隨工瞽誦欣望闢虞門¶
　　鍾惺¶
　　　溪晚¶
浩𣺌秋難望平林但逺煙山楓紅隔寺谿水碧連船寒¶
犬喧疎店驚鴉亂晚天僧歸殘雨外笛散夕陽邊幽思¶
宜孤徃高情多所捐不知吟眺後何事亦淒然¶
　　　舟晚¶
<pb:KR4h0143_WYG_291-21a>¶
舟棲頻易處水宿偶依岑岸暝江逾逺天寒谷自深隔¶
墟煙似曉近峽氣先隂初月難離霧疎燈稍著林漁樵¶
昬後語山水靜中音莫數歸鴉翼徒驚倦客心¶
　　楊嗣昌¶
　　　飲龍君御先生㶏園賦謝短章兼致蓴菜¶
白業開摩詰黄冠訪季真路尋三徑逺情共一丘親翳¶
水揺輕楫臨風整角巾人從今御李家是舊逃秦發口¶
言無雜掀髥笑欲頻入山魚得水狎渚鳥依人坐即捫¶
<pb:KR4h0143_WYG_291-21b>¶
經笥行如遇石囷自嘗題偃骨誰擬戲修唇著史閒追¶
陸填詞偶效辛喉隨車子囀聽與雪兒新忽漫來飛雨¶
因之浣素塵一聲喧小海兩槳驀長津繞閣風無定窺¶
簷氣欲勻舉杯當石面開扇拂雲鱗醴酒荆王設葡萄¶
魏帝珍傾筐寧欵謝投轄似過陳謔異鄱陽暴歌同郢¶
里春門生行適越太史故居鄞賤子懷鉛裔功曹入幕¶
賔已都無白眼何必有青筠客次眠元亮神前醉伯倫¶
一龍真矯矯三狗漫狺狺七里行邊瀨千巖畫裏身雲¶
<pb:KR4h0143_WYG_291-22a>¶
煙揮在手鐘鼓聽非鄰洗鉢如容我書裙㑹有因勉羞¶
禪悦味蘭澤采芳蓴¶
　　萬燝¶
　　　三月三日同諸友飲江亭¶
三月風光好蘭亭事莫遲觴隨流水轉思逐落花飛水¶
鳥沈波沒山雞掠岸歸遊人沾柳絮江女浣春衣輕鷁¶
穿洄澗斜陽下釣磯相歡追祓禊入市掩柴扉¶
　　黄尊素¶
<pb:KR4h0143_WYG_291-22b>¶
　　　周玉汝年兄招飲郊外梁昭明廟¶
積雨纔生霽郊前士女稀相將斗酒去徃看緑隂肥廟¶
古猶餘像僧閒自采薇冠纓且暫解棋酒動相依逺鳥¶
啼春晚孤枝映夕輝乆濡人事理那識歲華飛¶
　　盛時泰¶
　　　偶然作¶
酒醒聞雨響况復在山村木葉知時序雞聲識曉昏七¶
絃頻寄興二畞足為園清淨元無字逍遥賸有言未能¶
<pb:KR4h0143_WYG_291-23a>¶
離世網聊且寄丘樊白足人為侣𤣥同道作門茅茨臨¶
谷口煙火出雲根為報陶𢎞景何時辭帝閽¶
　　俞安期¶
　　　謁禹陵¶
水土開荒服憂勤任聖躬八年忘内顧四載畢前功厯¶
數虞咨及巡游夏諺同㑹稽臨絶徼道里記方中玉帛¶
諸侯集梯航萬國通重輝扶舜日後至戮防風論徳人¶
無間傳家祚莫終寢園非逺隧祠廟異卑宮祭本天酬¶
<pb:KR4h0143_WYG_291-23b>¶
孝民猶俗尚忠穴深藏詭物石立窆神工祕守𤣥&KR0642;使¶
竒探太史公為魚心感歎酌水意尊崇草莽成臣禮精¶
靈鑒鄙衷願為松柏樹朝暮護青蔥¶
　　王嗣經¶
　　　郊游¶
禁樹青郊外重城緑水湄園林春閏月花鳥晝晴時逺¶
岫平浮檻清泉曲到池晚紅私蛺蝶新緑遂黄鸝煙斷¶
游絲見風輕落絮知一陂芳草色禁得馬蹄遲¶
<pb:KR4h0143_WYG_291-24a>¶
　　　送曹能始還閩中分賦得李白詩湖清霜鏡曉¶
歸客金陵道霜帆夢鏡湖天秋水衣歛海曙日輪孤幔¶
巻波紋縠舟凌露藻珠湖平光稍白風定浪還無清映¶
氷花薄澄涵錦樹鋪鳥來分水碧人去亂汀菰賀監風¶
流在臨風酹一觚¶
　　邵正魁¶
　　　觀太學石鼔¶
十鼓千秋石橋門列儼然功應昭羽獵世得紀成宣想¶
<pb:KR4h0143_WYG_291-24b>¶
像于岐日寧論入洛年法書存斷畫大雅在殘篇色起¶
雲霞絢光爭日月懸依櫺星自聚照水璧猶聯呵護諸¶
生重臨摹博士專長同夔樂典豈羡漢經傳後作知難¶
及他山可罷鐫子雲徒曉事白首獻甘泉¶
　　汪元范¶
　　　寄邢子愿三十韻¶
自作西京客深嗟阻舊遊凉風生逺道景色入清秋董¶
澤蒲先脆樊川菊正稠潦收鶬警露霜落鴈環洲積氣¶
<pb:KR4h0143_WYG_291-25a>¶
坰邊合寒煙木末流夷猶頻出郭蕭瑟一登樓轉切懷¶
人思寧銷去國憂眼穿臨渭汭神越繞齊州憶過坊城¶
畔尋君泲水頭授餐存繾綣下榻媿淹留蓬徑要真隱¶
𤓰畦學故侯避喧敧皁㡌抗世擁羊裘側目羣公忌修¶
容衆女讐扶揺矜鷃雀馳騁棄驊騮貝錦徒虚織華簪¶
信乆抽雄心輸寸翰矯志傲崇丘苑囿晴偏媚文章老¶
更優&KR0008;成荆國寶興狎㟙湖鷗漫擬歸同趣翻憐抱别¶
愁栖栖應去魯碌碌似依劉旅服凋黂緼行裝斷蒯緱¶
<pb:KR4h0143_WYG_291-25b>¶
關門繻用棄幸舍轄隨投促席傾宵雨聯牀聽曉籌素¶
交欣再接新好競相求阮氏才皆俊岑家燕屢修未辭¶
渼陂夐直愛竹林幽卒歲慚多累餘生實寡謀襟期良¶
有待㑹面渺無由契託他山石情懸剡曲舟尺書題字¶
滅欲致定沉浮¶
　　吳兆¶
　　　癸卯元夕曹能始席上咏夾燈屏得花字¶
火樹當筵出燈屏繞席斜逶迤一片影匼匝九枝華薄¶
<pb:KR4h0143_WYG_291-26a>¶
素流明月層波浸百花龍膏然作霧鶴彩散成霞曉户¶
鶯窺鏡春牕蝶誤紗盈盈空内外瞰客若為遮¶
　　　冬至夜集曹能始園亭觀伎¶
佳候要佳麗山齋啟暮扉入園驚茘發窺琯見灰飛梅¶
亂歌中落春爭笑裏歸橙香寒靧面桂氣暖薰衣粉壁¶
釵横影雕窗燭散輝不堪絃管歇殘月尚棲幃¶
　　　偶書閩中風土十韻寄金陵知己¶
風氣南來異行行歲月賒梅香逾五嶺猿響類三巴時¶
<pb:KR4h0143_WYG_291-26b>¶
見蠻煙黑還驚左語譁舟中喧水碓城上出人家茘子¶
家家種榕隂處處遮居民晴著屐市女晚簪花短蜮能¶
伺影蜼魚㑹噴沙蠣房經雨吐石&KR0917;入春華劔浦龍何¶
在螺江事可嗟好遊非向子録異是王嘉鄉信難逢鴈¶
歸期易及爪吾生從汗漫世路更無涯¶
　　　元旦書事¶
閩中風景麗元旦百花開有岸皆縈草無波不染苔樹¶
光揺粉蝶雲彩照金罍濃黛新年㸃春衣隔歲裁夜罏¶
<pb:KR4h0143_WYG_291-27a>¶
藏宿火曉燭剪殘灰袖裏分餘蕙釵邊罥落梅松枝當¶
户插椒氣拂牕來正好隨懽笑那知客思催¶
　　　人日立春林民部宅觀伎¶
䨇節值新年東風裊伎筵土牛官鼓迓彩燕内人傳杏¶
子裁衫薄梅花㸃額圓歌深眉黛蹙酒重臉紅妍香霧¶
迷窗鳯金屏影柱蓮尚書舊東第賔客喜重延¶
　　　集林光禄新第得花字¶
到户塵喧逺開門蕙徑斜圖雲流礙棟刻鳥立窺紗帶¶
<pb:KR4h0143_WYG_291-27b>¶
筍移鄰竹栽枝寄别花殘霞藏宿雨弱柳墮栖鴉亭敞¶
分歌伎池清漾釣槎誰言光禄第定是石崇家¶
　　　師子巖¶
石罅置檐楹高低縱復横臨深畼幽意極嶮盡遊情火¶
照潭心影經傳洞腹聲際眉巖電射繞足磵霓生潛怪¶
禪能伏蹄鼯狎不驚欲窮前勝處無路若為行¶
　　　過吳門訪沈野范汭攜酒至因賦¶
臯橋通市外鴻墓即城隈芳躅君能繼衡門客到開藥¶
<pb:KR4h0143_WYG_291-28a>¶
香餘石臼茶緑泛山杯鄰圃花迎發東家酒送來池萍¶
初㸃絮階筍欲穿苔誰復尋行跡荒蹊不剪萊¶
　　　春日過馮祭酒孤山别墅¶
池館青春好泉臺白日辭梅香曾賞處柳發獨攀時湖¶
舫遊新主賔階生旅葵野煙沉酒徑山月冷歌帷鄰起¶
山陽篴庭閒謝傅棋還聞有遺令開閤散諸姬¶
　　　過西湖懷曹大參學佺¶
每憶同遊處悽然起舊懷蘭舟曾泛泛春鳥正喈喈幾¶
<pb:KR4h0143_WYG_291-28b>¶
訪孤山影常持淨寺齋苦吟花閣曉泊月柳橋佳此别¶
經三載聞官進兩階旌驂臨蜀道賔客散秦淮出祖龍¶
江日嗟余不克偕¶
　　　法海寺¶
野航時可繫林寺晝猶扃古木無年歲清隂滿户庭客¶
來方禮磬僧坐但翻經煙起炊茶竈聲聞汲井瓶窗過¶
湖鳥白簷挂葉蟲青蔬飯欣然飽徐徐步逺垌¶
　　王醇¶
<pb:KR4h0143_WYG_291-29a>¶
　　　寺居答陸無從先生六韻¶
還鄉亦是客棲寺宛如僧麥飯邀孤磬花龕懴一燈夜¶
寒分白㲲月好借青藤病起惟嫌雨心清似結氷所思¶
窮巷隔相望亂愁凝幾日東林下秋風落葉層¶
　　倪元璐¶
　　　皇極門頒厯作¶
鳯闕開形旭猊爐散紫煙六階齊度緯七政轉璣璿甲¶
厯龍躔改寅賔象魏懸明時功在革資始義承乾黒帝¶
<pb:KR4h0143_WYG_291-29b>¶
威初試青皇位早傳周官新月令甘氏舊星篇人繼羲¶
和後書成蓂莢前庚先三日戒貞下一元旋圖籙符垂¶
赤干支德應𤣥興王惟省歲太史又編年賜出黄星曜¶
披看緑字鮮因知天厯數如日起虞淵¶
　　黄景昉¶
　　　何太常悌邀歩南郊覩圜丘享殿齋宮諸制恭¶
　　　述¶
皇矣穹窿廣君哉制作殊改絃歆世廟分祀别留都日¶
<pb:KR4h0143_WYG_291-30a>¶
練金支秀春迴華蓋趨竹官靈放&KR1820;羽客韻虚無繭栗¶
三犧用𤓰華百末敷篆煙颺鬱鬯罳影入珊瑚冨嫗壇¶
仍峻高皇座稍隅殿詢公玉帶庭接鬼庾區憶昔陪清¶
蹕於兹享大雩鳥銜齋饌素沙㸃布袍烏重許窺閶闔¶
須知辨濮瀘帝真雲漢主天轉斗牛樞禁地人雍肅祠¶
官汝敏膚秩從夷典禮倫始契司徒誰獻河東賦空吹¶
冀北竽戚干容肄雅卿景合賡虞¶
　　李世熊¶
<pb:KR4h0143_WYG_291-30b>¶
　　　萬石山信宿¶
凌晨曳秋策巘疊貯雲多流水看人盡微風帶鳥過磴¶
穿山骨巧葉改樹顔酡目刮峯皆異竅虚籟盡和浮杯¶
依石醉倚簟納泉歌桂魄扶飇冷烏痕染月皤何能從¶
五嶽矢寐此槃阿¶
　　譚貞良¶
　　　樓桑先主廟¶
系出中山近名從小沛聞卜鄰占李定望氣得周羣象¶
<pb:KR4h0143_WYG_291-31a>¶
叶黄龍瑞符仍赤帝文全家賴脱險一旅忽能軍名士¶
收諸葛英雄獨使君志寧摧百戰力已限三分淚盡髀¶
生肉魂歸棧入雲枯桑遺廟折野火斷碑焚繫馬臨風¶
至題詩塞日曛枌榆存舊社絃管尚紛紛¶
　　吳騏¶
　　　寄懷金天石¶
旬日陪吟嘯雄才爾不凡風雷生動蕩渾沌剖機緘鵰¶
鶚為旗幟蛟龍受轡銜清思三峽永竒句一峰巉照乗¶
<pb:KR4h0143_WYG_291-31b>¶
珠何麗連天草盡芟赤文搜玉笈梵字出金函戛擊能¶
忘寢華腴亦解饞驪歌忽戒道鳯德阻深巖雨積黄梅¶
苦潮連碧海鹹地同梁傅濕愁似楚臣讒四望傷王粲¶
多能憶阮咸欲知求友意梁上燕呢喃¶
　　王鏳¶
　　　留别白門同病¶
濩落猶諸子蕭條更此身自知行有恨敢謂至無因是¶
石吾冝刖非竽世莫珍匡衡經易詘孫寳道難伸帙冷¶
<pb:KR4h0143_WYG_291-32a>¶
囊螢燼門蕪食雀馴秋期松寺杳夜遂酒燈頻瘧苦揶¶
揄鬼貧甘俯仰人奏廷書未乙丏緼紙徒申洞口投棊¶
局城隂結釣綸叩門惟劇孟斷席共田仁醉泥寒雲外¶
行迷夕水濵自竒䨇履跡誰落一冠塵山黯浮雲髻江¶
明凸地銀染村楓色敗薰畫袖香陳旅食嗟何賴鄉醪¶
報已新扁舟東下疾煙霧隔沾巾¶
　　良琦¶
　　　吳水西袁子英憩余寓所有懷玉山匡山雲臺¶
<pb:KR4h0143_WYG_291-32b>¶
　　　以端字為韻¶
蘭若清溪曲苔蹊宿雨乾閉門書自展扣竹客相看蓮¶
社容沽酒松房可挂冠風流成雅㑹慷慨失幽歡日落¶
江聲急山空玉氣寒桃源人已去柳逕菊初殘簪盍賔¶
朋集田收秫米寛鄭莊元好客陶令獨辭官詩意迂辛¶
好才追短李難交遊敦道義出處共盤桓昨日山行樂¶
連朝興未䦨孫登嘯絶響靈運屐寧刓眺逺欣情豁臨¶
深怯股酸石竒祥鳯舞池碧老蛟蟠曲磴與頻憩蒼崖¶
<pb:KR4h0143_WYG_291-33a>¶
向欲刋披煙行犖确拂雪到㠝岏巖橘黄登俎畦菘緑¶
在盤空迂長者轍真具腐儒餐聚合驚雲散睽離見月¶
團鹿鳴還自詠流水不成彈鴻鴈啼荒浦鳬鷗落暮灘¶
沖襟聊一寫搔首睇雲端¶
　　　歲暮有懷玉山兼柬彦成子英¶
城府一㑹面塵埃各滿襟悤悤官寺飯草草市樓斟歸¶
棹隨沙月飛帆拂渚禽妓妝紅照水仙侶玉為林宅近¶
梅花早溪清竹葉深佳兒候門喜好客向筵臨閤暖簾¶
<pb:KR4h0143_WYG_291-33b>¶
圍繡香温鼎錯金酥盃春酒味錦瑟夜絃音賀老狂猶¶
在袁安瘦不禁文章㑹社友園墅憶君心池隔茅亭靜¶
山當雪洞深想聽松子落應念野僧尋世態今輕薄江¶
湖有陸沈巻阿誰復賦招飲且高吟時見祅氛息年催¶
雨雪侵新詩肯相慰把玩比璆琳¶
　　妙聲¶
　　　送僧歸日本¶
碧海蓬萊外扶桑日本東居然成絶域乆矣染華風王¶
<pb:KR4h0143_WYG_291-34a>¶
化能柔逺遐琛亦㑹同佛書龍藏古梵夾象胥通問道¶
來飛錫浮生若轉蓬中朝師法在厚徃聖恩隆歸羨翩¶
翩鶴吟瞻肅肅鴻片帆唯就日萬里若游空洗盋鮫人¶
室焚香海若宮將迎煩國主感歎聚鄰翁告别行何遽¶
題詩媿未工懸知音信絶徒望海霞紅¶
　　廣潤¶
　　　賦得新月柳¶
初月生明夜嬋娟映柳時幽暉凝露葉淡影弄風枝寫¶
<pb:KR4h0143_WYG_291-34b>¶
黛將開鏡停梭未理絲絃調銀指甲珮曳翠腰肢顧兎¶
眠還起驚烏舞乍敧一痕青眼媚萬縷素心知濯濯俱¶
盈手纎纎互鬭眉攀條悲徃事流彩誤佳期偏照深閨¶
夢長牽故國思關山正愁絶莫向笛中吹¶
　　　賦得東鄰美人臨潭水二十韻¶
窈窕東鄰媛明妝緑水洲有懷殊繾綣無夢獨夷猶汎¶
瑟來湘浦為雲下楚丘洛妃嬌自倚漢女愧同遊靨輔¶
宜嫣笑丰神洵好逑釵沉將化雀珮響欲驚鷗練渚霞¶
<pb:KR4h0143_WYG_291-35a>¶
裾耀蘭臯路屧幽蓮花矜並蒂羅襪詫分鈎彳亍凌波¶
怯低回照面羞却憐潭上影還似鏡中愁寫黛䨇顰翠¶
横波并作秋翻疑身不定轉覺意相投濯髮蓴絲亂牽¶
情荇帶柔素書魚斷絶紅怨葉沈浮物侯紛揺落津途¶
漫阻修君心寧比汜妾命宛如漚珠浦誰當合龍淵孰¶
與儔煙帆勞倚望江杵倍離憂落鴈青峰外疎燈古渡¶
頭斷腸人不見日暮水空流¶
　　方孟式¶
<pb:KR4h0143_WYG_291-35b>¶
　　　秋夜林¶
林深長寂寂夜永漏迢迢月透玲瓏砌花舒宛轉嬌銜¶
杯浮竹葉得句㸃芭蕉池瀉芙蓉面風輕楊柳腰流星¶
喧蟋蟀零露濕鮫綃銀漢翔鴻鴈煙霞隱玉簫清閒自¶
今夕風雨妒明朝萬木紛飛意相思到六橋¶
　　章有渭¶
　　　春感¶
舞蝶莊生夢啼鵑蜀帝魂紫芝逢勝友芳草想王孫小¶
<pb:KR4h0143_WYG_291-36a>¶
閣聞雞唱閒庭聽鳥喧曉煙迷麥隴春霧鎖柴門魚戲¶
青萍動風吹碧葉翻綵毫題玉柱緑蟻引金尊乍摘葳¶
蕤草長依翡翠軒避秦無絶境何必問花源¶
　　景翩翩¶
　　　寄情十四韻¶
握粟詹予美端蓍竟我欺前魚如未棄下鳯故應遲荏¶
苒驚吹律悽涼憶屨綦漫餐妃子秀虚齧舍人飴嬾去¶
初侵鬢顰回却到睂淚痕留琥珀花勝淡燕支露遣氷¶
<pb:KR4h0143_WYG_291-36b>¶
紈冷風傳畫角悲題盤縁伯玉𢷬素事班姬苦海填愁¶
遍盟山著恨移秋深仍繫帛日入已棲塒石闕何能解¶
刀頭尚可期三縁經曲折五内幾妍媸塵掩菱花鏡心¶
揺桂葉旗何妨梁下信更作有情癡¶
　　王微¶
　　　汪夫人以不繫園詩見示賦此寄之¶
湖上選名園何如湖上船新花揺灼灼初月載娟娟牖¶
啟光能直簾鈎影乍圓春隨千嶂曉夢借一溪煙虚閣¶
<pb:KR4h0143_WYG_291-37a>¶
　延清入低䦨隱幙連何時同嘯咏暫繫淨居前¶
　　　　游牛首閲春江即目¶
　初晴開柳色忽照片檣懸林逺鶯聲倦江流月影圓餘¶
　花繡崖谷幽翠染雲煙雨帶前朝夢春留昨日妍平洲¶
　䨇鏡合靈院一燈然只此佳游際疑參雪後禪¶
　　　許篈¶
　　　　謝編修黄公惠詩扇¶
　越槖傳輕箑良工制作勞古藤分剡曲寒竹截湘臯洒¶
<pb:KR4h0143_WYG_291-37b>¶
　落留清什飄揚動彩毫書因逸少重價為謝安高自得¶
　䨇金贈還同一字褒年年火雲日長是憶仙曹¶
　¶
　¶
　¶
　¶
　¶
御選明詩巻九十四¶
