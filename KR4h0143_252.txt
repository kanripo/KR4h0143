# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.319050
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷五十五
<pb:KR4h0143_WYG_252-1a>¶
　欽定四庫全書¶
御選明詩巻五十五¶
　　五言律詩六¶
　　　徐禎卿¶
　　　　登支硎山樓遲遊侣¶
　谷寺憐幽宻兹樓表麗觀烟雲連壑動竹樹入門寒獨¶
　往迷前徑慿髙遲所歡時聞有清磬遥出暮林端¶
　　　　送許補之還丹徒¶
<pb:KR4h0143_WYG_252-1b>¶
　憐君揮手去匹馬向南天旅病青山外鄉心落日懸燕¶
　關變積雪淮栁動新烟驛路重雲裏相思易隔年¶
　　　　駕出南郊退簡邊喬二太常¶
　齋殿鑾輿下郊宫鳯野開霜戈迎日動芝蓋拂雲來輦¶
　道前旌直鈎陳翼騎廻甘泉枚朔侍詞賦接仙才¶
　　　　秋日懐李郎中及邊熊二子¶
　秋興因髙賦雄才憶省郎山川思不極雲樹莽葱蒼對¶
　酒知時變看花感别長如何霜後雁猶未達瀟湘¶
<pb:KR4h0143_WYG_252-2a>¶
　　　月¶
故園今夜月迢遞向人明只自懸清漢那知隔鳯城氣¶
兼風露發光逼曙烏驚何事江山外能催白髪生¶
　　　彭蠡¶
茫茫彭蠡口隱隱鄱陽岑地涌三辰動江連九派深揚¶
舲武昌客發興豫章吟不見垂綸叟烟波空我心¶
　　　在武昌作¶
洞庭葉未下瀟湘秋欲生髙齋今夜雨獨卧武昌城重¶
<pb:KR4h0143_WYG_252-2b>¶
以桑梓念淒其江漢情不知天外雁何事樂南征¶
　　　呉舎人園亭¶
新年風景地休沐竹林人魚藻含泉動楊園聼鳥新夕¶
隂連九陌喬木俯千鄰虚負髙陽興多慙酩酊身¶
　　　過棃雲精舍¶
逺師耽晏寂趺坐石牀深留客開香積談𤣥就竹林烟¶
藤結暝翠雲磬下空音淨現青蓮色懸知出世心¶
　　　月¶
<pb:KR4h0143_WYG_252-3a>¶
落日桃源口迢迢望楚邦烟霏静夜色棹響繞空江看¶
月生西浦穿雲度北窓髙棲有羈羽照影不成雙¶
　　　逢錢水部¶
仙侣維舟處蘆花曉浪生疎煙過栁色細雨出鶯聲邈¶
我冥心契重君攜手情蕭條尊酒盡芳草又孤征¶
　　　贈羅浮山人¶
聞有羅浮客臨流眠白雲海峯帆外接江影樹中分蘿¶
户春常閉林香晝自焚月明巖畔石遥禮大茅君¶
<pb:KR4h0143_WYG_252-3b>¶
　　　酬東卿留别¶
别意涼風發開尊細雨寒王程逢楚盡明月渡淮看歸¶
客詢松菊騷人憶蕊蘭詩名吾不及江漢一南冠¶
　　　途次¶
洪津春𣺌𣺌落日水沄沄路合原前樹舟移沙上雲芳¶
蘋淨渚色緗帙對鷗羣坐覺海潮滿煙波愁向君¶
　　　秋日懐李郎中及邊廷實¶
昨日逢京使聞渠再轉郎未妨文字癖祗益簿書忙退¶
<pb:KR4h0143_WYG_252-4a>¶
食遲官旭鳴鐘候省堂祗應騎瘦馬緩轡漫成章¶
　　　送友¶
送子胡為别南中建節行江虚星斗動月落海潮平蘭¶
杜通幽夢風烟接去程懸知有髙興留滯岳陽城¶
　　邊貢¶
　　　送都𤣥敬¶
才髙憐晚達十載尚為郎書買黄金盡愁生白髮長夏¶
曹分武庫秋殿别文昌木脫霜臯冷何人共采芳¶
<pb:KR4h0143_WYG_252-4b>¶
驅馬别君處秋隂當暮生林柯無静葉江雁有歸聲緑¶
水閶門道青山建業城未能同理楫延佇獨含情¶
　　春日卧病寄劉希尹王孟宣¶
老病東山客青春意颯然祗因愁不去翻與醉相牽草¶
檄懐公幹登樓憶仲宣幾時蓮葉裏重放北湖船¶
　　　泛湖¶
此日秋風起移舟向浦烟客心隨地逺人語隔花傳古¶
寺疎林外孤亭落照前十年塵土夢囘首一茫然¶
<pb:KR4h0143_WYG_252-5a>¶
　　　趙麗卿豸史座留别限韻¶
聼雨罷彈棋蒼茫生逺思遥應白門栁飄蕩緑烟絲旅¶
跡江花笑歸心海燕知倚酣方戀别休誦渭城詩¶
　　　出郭將訪希準郡伯懼暮而返却寄¶
駕言江口出却至水西還逺道空囘首重門欲上關斷¶
雲低白雁斜日近青山欲採瑶華贈仙舟不可攀¶
　　　和答胡可泉郡伯¶
籍籍胡安慶新聲滿舊都詎知金馬客翻領玉麟符退¶
<pb:KR4h0143_WYG_252-5b>¶
食還經史登樓即畫圗昔賢憂樂地元只在江湖¶
　　康海¶
　　　滸西夜歸¶
暝色暗川原籃輿返賁園野花迎夕露新月照秋軒醉¶
覺綸巾岸吟憐鳥語喧悤悤百年裏佳節幾扳援¶
　　　二月十一日同德充弟憩滸西觀杏花因共小¶
　　　酌¶
出郭望精舎滿墻皆杏花香風當户合艷影入林斜日¶
<pb:KR4h0143_WYG_252-6a>¶
暖烟生玉春晴錦映霞興來呼酒坐不必問年華¶
　　　陂頭¶
回首雙流細森疎萬木長遶溪蒲粉落夾路稻花香所¶
向皆殊絶平看却渺茫幾時同鄠叟伐竹構茅堂¶
　　　江景¶
昔經涑湖水今憶武昌遊萬艇雲中下三江天際流漁¶
歌蓮葉浦雁度夕陽樓應笑浮名客勞勞何日休¶
　　　對客¶
<pb:KR4h0143_WYG_252-6b>¶
絲竹憐吾嬾尊罍待汝來片雲霄漢沒叢菊小籬開積¶
雨難相過當歌莫謾廻請看秋草色黄滿建章臺¶
　　　鹿苑懐太㣲¶
鹿苑何王殿明時尚賜秦芳林春礙日幽草晝眠麏畎¶
畝餘生計乾坤信此身西京誰欲賦韋曲有詞人¶
　　王九思¶
　　　夏日樓居漫興¶
一榻髙樓上蕭然野興存雀喧鄰樹晚雨暗寺鐘昬問¶
<pb:KR4h0143_WYG_252-7a>¶
字兒能讀躭詩客共論吾生真可樂俯仰任乾坤¶
世泰容吾拙官閒似隱居苦吟遲得句倦讀臥看書山¶
色慿䦨外花香退食餘老親身更健千里寄雙魚¶
　　　秋夜¶
園亭堪避暑棲息忽經旬雨挾秋風至涼生夜氣新絺¶
衾猶戀枕蟋蟀漸依人容易悲揺落天涯舊逐臣¶
　　　獨坐¶
花林春晝寂獨坐意蕭然園蜨浮暄景山禽下暝烟白¶
<pb:KR4h0143_WYG_252-7b>¶
頭慵拭鏡濁酒不論錢自酌邀明月徘徊益可憐¶
　　　晨起¶
晨起臨芳苑閒行玩物華社期來燕子春色到棃花地¶
僻柴扉靜亭深草徑斜桃源那復見今見埜人家¶
　　　晴起¶
旭照浮虛牖清愁破老顔下牀梳白髪開户見青山心¶
已寒鷗足身如野鶴閒杖藜尋舊侣同過碧溪灣¶
　　　滸西莊春日行樂詞¶
<pb:KR4h0143_WYG_252-8a>¶
金馬當朝彦銀魚隔嵗焚髙棲丹鳯麓閒臥碧山雲湘¶
瑟春風度秦箏月夜聞太平無一事只合醉朝醺¶
　　　待月¶
避月樓何迥慿䦨興起予目窮千里外月上二更餘素¶
影流銀漢清輝透綺疏聊將太白句把酒問蟾蜍¶
　　王廷相¶
　　　郢城最髙處眺荆楚¶
石城聊引望三楚渺茫間峽自中流闢江從西極還荆¶
<pb:KR4h0143_WYG_252-8b>¶
襄天設險鄂岳水為關用武非今日風雲亦自閒¶
　　　途中晦日¶
水落軒皇國天寒郭隗臺客程殘月盡嵗事一花開雁¶
向衡陽去雲從碣石來乾坤無定跡旅思若為裁¶
　　　登臺¶
古人不可見還上古時臺九月悲風發三江候雁來浮¶
雲通百粤寒日隱蓬萊逐客音書斷慿髙首重回¶
　　　春日寄張元傑¶
<pb:KR4h0143_WYG_252-9a>¶
藹藹蘼蕪郭菲菲杏萼林逺沙通極浦宻樹暗遥岑春¶
野禽先覺水鄉雲易隂東岡無限好一月幾登臨¶
　　　龍池宴客¶
弄水鳬羣下迎風雁序歸黄金汀栁變白雪浦梅肥江¶
闊浮清淺山晴拱翠㣲好春知媚客時送一花飛¶
　　朱應登¶
　　　同州道中¶
華嶽連馮翊黄圗别附庸長風開萬壑落日隱三峯野¶
<pb:KR4h0143_WYG_252-9b>¶
望浮埃合鄉心逺樹重幽求今未得猶自抗塵容¶
　　　繇金州舟行至洵陽¶
理棹出山阿廻舟泝渌波廣烟交逺樹飛嶂隱懸蘿地¶
域經秦少江流入楚多青樓臨廣道已聼大堤歌¶
　　　對雪¶
對雪饒幽思清吟酒半醺撲簾寒未起灑葉細先聞風¶
急仍含雨天低欲墮雲晚看庭篠色漸喜白紛紛¶
　　　觀楚人插秧¶
<pb:KR4h0143_WYG_252-10a>¶
插禾憐楚俗田畛緑層層共道臨芒種那能避鬱蒸歌¶
詞人互荅音節鼔相譍但使民多粒寧憂榖價騰¶
　　　渡淮¶
楚岸崩沙仄淮流積潦深沙明疑雪霽潦迥似秋隂舟¶
楫煩相待炎蒸喜不侵重憐行宦地獨感濟時心¶
水外長天盡烟中逺嶼銜即看乘泱漭已若釋憂讒波¶
撼青楓樹涼輕白紵衫舟人不愁思滿引夕陽帆¶
　　　贈蔣子雲¶
<pb:KR4h0143_WYG_252-10b>¶
别懐無近逺送子即淒然文采東都守明時萬里遷江¶
舟廻夕浪汀草暗春煙却望來時路長安在日邊¶
　　　園居即事¶
首夏衡門裏清波四望通古槐垂宻䕃細草結幽叢庭¶
灑黄梅雨簾鈎紫燕風林堂多發興興至復誰同¶
　　　檐雨¶
中嵗仕三已晚耕天一涯僻居寡儔侣開户對桑麻檐¶
雨隨風亂溪流逐岸斜時時值野叟爭渡坐鷗沙¶
<pb:KR4h0143_WYG_252-11a>¶
　　顧璘¶
　　　八月十三夜與文濟時範質甫城西泛舟達秦¶
　　　淮¶
落日晴川裏輕風已自涼秋懷生白舫山翠撲胡牀問¶
路疑天上停杯待月光何人横鐵笛吹過斗牛傍¶
六代烟華地狂歌得夜遊山河横王氣水月弄清秋木¶
落長干寺雲殘太白樓共君須痛飲沈醉傍滄洲¶
　　　呉都臺東湖書屋¶
<pb:KR4h0143_WYG_252-11b>¶
水滙蒼梧郭天開緑野堂雲山秋滴翠氷井夏生涼藥¶
滿尋詩徑花垂㸃易牀少須康濟罷散髪任徜徉¶
　　　除夕和邊太常庭實¶
守嵗椒盤宴歡然傍老親誦詩從稚子分肉遍鄰人菽¶
水慙三釜柴荆寄一身青燈能送喜金蕊夜開頻¶
　　　贈子魚¶
與子三年别重來鬢已蒼論心風雨夕下榻水雲鄉畫¶
閣燈花煖秋杯竹葉涼悤悤行止意相對兩仿徨¶
<pb:KR4h0143_WYG_252-12a>¶
　　　共泛東潭餞望之¶
髙人同野興移棹水西東岸仄垂蘿古沙虛積蓼紅哀¶
箏悽斷壑輕幘倚秋風更有浮萍感俱忘痛飲中¶
　　　宿排山道院¶
苦厭塵纓縳歡投道院清不逢黄石異唯見紫芝榮澗¶
水増茶品山光冷宦情寒宵得洗耳金磬雜經聲¶
　　　武岡道中雨¶
界石記州名旗亭報客程山行頻陟降春雨易隂晴樹¶
<pb:KR4h0143_WYG_252-12b>¶
引荒塗直花撩客眼明蠻方行欲倦翻憶武昌城¶
　　　簡陳宋卿¶
頗怪陳無已尋詩日閉門空庭疎繫馬細雨負清尊節¶
序過梅萼春隂積蘚痕不嫌官舍冷燒燭對黄昏¶
　　陳沂¶
　　　宫栁¶
嫋嫋春聲裏隂隂曉色中縷垂金屋暗花散玉樓空凝¶
露啼秦苑因風鬬楚宫不知行輦處幾樹近簾櫳¶
<pb:KR4h0143_WYG_252-13a>¶
　　　山寺¶
出郭少人事更居林壑間僕因隨主嬾僧反愛吾閒碧¶
草生滿地白雲常在山城中㑹相問未卜幾時還¶
　　王韋¶
　　　遊天寧寺¶
問年看井榦結夏閉山門路夾雙峯起泉流百道喧葡¶
萄纒廢棟蛺蜨舞荒園窈窕堪棲隱逢人未可言¶
　　　芙蓉閣¶
<pb:KR4h0143_WYG_252-13b>¶
縁曲疑難至慿虛恐末安狻猊金鎻冷鸚鵡雪衣單竹¶
倚琅玕聼雲移罨畫看如何翠㣲上猶自著塵冠¶
　　　三月晦日送致仁南歸¶
今日城南路楊花已不飛夢隨家共逺春與客同歸酒¶
氣薫杯淺棋聲隔院㣲韶華如别意猶自戀餘暉¶
　　　問栁¶
為問故園栁春光幾許深未忘攀折處猶帶别離心疎¶
雨一川暝輕烟兩岸沈主人歸未得惆悵五株吟¶
<pb:KR4h0143_WYG_252-14a>¶
　　　與陳宗虞夜坐¶
不知秋已晚忽見菊花叢獨坐閒亭上相期細雨中燭¶
融蘭燄紫杯泛杏膏紅未聼歌鐘罷蕭然動北風¶
　　　攝山道中¶
旭日晴光轉重城曙景迷稻荒寒蟹出竹暝曉禽啼古¶
社棲危堞殘碑倚斷畦秋風振原野疲馬亦能嘶¶
　　田汝&KR3256;¶
　　　御苑秋砧¶
<pb:KR4h0143_WYG_252-14b>¶
露結金扉冷霜淒繡幕深搴羅出素手乘月響清砧髙¶
入宫雲斷低隨閣漏沈無言為誰苦永夜助蛩音¶
　　　席上贈推官還太平¶
萬國朝天罷孤城返斾行清秋看過雁落葉下髙城海¶
岫臨淮出江雲入楚平定知先攬轡早晚望澄清¶
　　左國璣¶
　　　夏日林居¶
五月虛簷下南風不斷涼雲來常帶雨花潤暗聞香怕¶
<pb:KR4h0143_WYG_252-15a>¶
酒因妨客躭幽懶著裳楚騷辭賦客歌詠自疎狂¶
　　　贈牛都督¶
北極辭龍朔西湖隱豹韜風雲變山岳魚鳥散波濤楊¶
栁吹羌笛荷花照錦袍醉來看伏石射虎氣猶豪¶
　　　下第歸桐岡園小酌¶
無䇿干明主多情夢故林重來髙閤上終日聼風琴緑¶
酒邀狂態閒雲縱野心不知春已暮花樹碧成隂¶
　　　贈趙將軍¶
<pb:KR4h0143_WYG_252-15b>¶
老將揺征斾提兵出漢家幾年閒豹畧萬里渡龍沙驛¶
路村村雨邊城處處花幕南無戰馬終日醉聞笳¶
　　孫一元¶
　　　同沈石田先生呉門載酒泛月¶
望望蒼茫裏閒雲度野田山空偏受月水闊不分天酒¶
醆初侵夜星河半在船白袍江海上樗散自年年¶
㣲茫風日暮歸鳥下青田暝色遥吞樹波容澹寫天豚¶
魚不吹浪萍葉故迎船笑殺鴟夷子浮家不計年¶
<pb:KR4h0143_WYG_252-16a>¶
　　　晚霽¶
晚來雨初霽烟火隔林㣲一徑牛羊入孤村桑柘稀長¶
天下逺水積霧帶巖扉月黒聞人語溪南種樹歸¶
　　　西湖¶
十里山如拭西湖背郭流僧歸虹外雨雲抱水邊樓春¶
事多逢醉歌聲半是愁獨憐垂釣者吾欲共滄洲¶
　　　荆溪道中¶
樹夾蒼崖立遥遥溪路㣲浪花迎棹尾山影上人衣飢¶
<pb:KR4h0143_WYG_252-16b>¶
鵲鳴將下頽雲凍不飛還尋舊遊處日暮漁樵稀¶
　　　飲惠憲副北屏别墅¶
對酒青溪上聞歌杳靄間竹光酣晚日雲影動秋山好¶
鳥移時下名園盡日閒主人愛瀟散野客不知還¶
　　　晚晴信步至城東苹堂主人開尊留酌¶
東風吹晚步拄杖散閒身燕掠春隂薄鳩鳴桑葉新過¶
君文杏館呼我酒仙人政有烟霞骨還知麋鹿親¶
　　　送呉希明¶
<pb:KR4h0143_WYG_252-17a>¶
送子長楊渡白雲歌未終江山情共别燈火夢還同一¶
路黄梅雨半帆白鳥風波聲催棹急何處寄詩筒¶
　　　石林¶
亂石生寒靄殘林帶晚曦松涼共睡穩山靜與詩宜入¶
洞隨猿跡登崖割蜜脾朅來天壤内此地可棲遲¶
　　　癸酉八月十七日同凌時東呉介夫僧古心遊¶
　　　虎跑寺泉分韻得空字¶
長日尋幽處穿林興不窮把杯秋寺裏得句野泉中山¶
<pb:KR4h0143_WYG_252-17b>¶
路晴吹葉石梁晚度風有僧同杖屨更洗世情空¶
　　　同顧與成過蓉湖别墅分韻得禾字¶
龍山斜帶郭樹宻野涼多湖氣熏晴日雲光净緑禾茶¶
𤓰隨地覓村徑與君過佇愛幽居晚兒童竹裏歌¶
　　　遊龍井山¶
石磴攀蘿上天風倚杖吟鐘鳴山意動泉淨樹光深白¶
日觀雲物清尊坐石林歸來興更好纎月映孤岑¶
　　　鳯林¶
<pb:KR4h0143_WYG_252-18a>¶
聞道東林竹當年有鳯鳴濕雲吹不散涼月亂還明疎¶
見晚山色遥連茅舍清豈無逸士駕載酒寄髙情¶
　　　失鶴六首(有引/)　(錄五首/)¶
　　余蓄一鶴一夕開籠調舞忽爾髙逝長望不還時¶
　　松房夜寂風月清炯獨引步顧影誦唐人想伊只¶
　　在秋江上之句因用首尾作詩六首付童子長歌¶
　　以招之¶
只在秋江上孤音何處聞夢囘千里月愁入萬山雲欲¶
<pb:KR4h0143_WYG_252-18b>¶
賦招難返長憐思不羣此時還憶汝書寄武夷君¶
只在秋江上連宵信不通忽看雲外影漫擬頂間紅樂¶
府音猶是山家籠已空此時還憶汝學舞小庭中¶
只在秋江上長吟首重搔避烟茶已熟窺户月初髙山¶
角聞孤笛湖隂夢小舠此時還憶汝把酒興空豪¶
只在秋江上髙飛竟不還君應懐逺漢吾豈戀區寰雲¶
冷難成夢月明疑扣關此時還憶汝何處訪蓬山¶
只在秋江上孤踪何所之花間扶杖處竹外聼泉時野¶
<pb:KR4h0143_WYG_252-19a>¶
客來𤣥圃山僧寄紫芝此時還憶汝伴我夜吟詩¶
　　　晚涼獨坐湖上荷花盛開¶
薄晚西湖上花開還自憐風回香冉冉鷗泛葉田田雲¶
色晴移水月明淨放船夜涼興更好獨坐釣絲邊¶
　　　茅屋清溪上¶
茅屋清溪上漁歌入座聞水光偏映竹釣石自生雲地¶
近青藜杖身隨白鳥羣此中有眞趣長日少塵紛¶
　　　觀魚¶
<pb:KR4h0143_WYG_252-19b>¶
步屧石池上觀魚坐短蒲飜萍銀潑刺吹浪雪糢糊沙¶
白雲光淨日斜島嶼孤濠梁相對處吾亦偶忘吾¶
　　　發漕湖¶
初日浮髙樹清鷗散淺沙挂帆湖水上聞笛野漁家岸¶
拆菰蒲合雲迷山郭斜芳洲動幽興自起采蘋花¶
　　　同吾進士謹遊陳遂初湖上草堂¶
野徑山光裏草堂湖水傍開樽臨絶壑岸幘俯滄浪虛¶
渚秋光淨髙雲晚木涼同遊得朋舊歌罷興偏長¶
<pb:KR4h0143_WYG_252-20a>¶
　　　溪堂落成鄰漁以篛笠草蓑見遺¶
卜築苕溪上幽居景自賖杜陵今避地龎老喜移家石¶
榻青霞滿山樽白月斜鄰翁惠釣具雲水足生涯¶
　　　修竹亭¶
修竹何年種虛亭散翠隂清風自長夏赤日避髙林裊¶
裊山雲淨娟娟溪霧深地偏人不到來往動髙吟¶
　　鄭善夫¶
　　　滄洲夏夕¶
<pb:KR4h0143_WYG_252-20b>¶
失意對蒲栁滄洲昨夜風野雲依暮笛客况近秋空司¶
馬多年病虞卿薄暮窮此生隨造物行止合飄蓬¶
　　　謾興¶
日月隨人事溪山共客情水清魚避影松静鶴留聲枌¶
梓怡前輩文章達後生時聞扣牛角猶媿似要名¶
　　景暘¶
　　　送陳户部南使¶
使節乘春色家園喜便過草堂寒雨細江堰晚雲多緑¶
<pb:KR4h0143_WYG_252-21a>¶
栁臨岐折青驪傍酒歌仍聞赴呉㑹勝事更如何¶
　　王崇慶¶
　　　送馬守之澤州¶
寂寞山城裏春風未有花野塘新水細茅店酒旗斜故¶
國音書斷長安道路賖何時共知己傾倒酌流霞¶
　　　㑹馬君卿席上偶成¶
聚首成良㑹相看興亦嘉雲容思故國雪意暗京華落¶
日催行李天風吹亂鴉多情憶年少惆悵木蘭花¶
<pb:KR4h0143_WYG_252-21b>¶
　　　祁縣夜坐¶
嵗暮寒仍急長歌乘晚風荒涼憐小縣眞率愛山童積¶
雪明殘栁衰顔歎轉蓬旅懐不可寐徙倚畫廊東¶
　　　代州夜懐¶
雁門風雨夜獨館一含情落日連荒戍啼烏近大城青¶
萍看自在白髮病還生明發平原路蕭蕭聼馬鳴¶
　　　雨中將訪沱村走柬申意¶
寒雨乘秋細輕雲繞屋低清樽思對榻白髮却衝泥曲¶
<pb:KR4h0143_WYG_252-22a>¶
徑花將落平林鳥倦啼振衣吾扣訪一醉豸坊西¶
　　唐龍¶
　　　雨懐¶
細細風前斷疎疎葉上聞亭臺隱山霧城郭入溪雲轉¶
益鄉愁亂還憐世事紛早秋身似雁天外獨思羣¶
萬樹秋雲裏孤山細雨時江泥沾落絮花霧困遊絲懐¶
抱為誰好親朋己久辭東溪讀書處一水䕶青帷¶
　　　赦書坪渡渭¶
<pb:KR4h0143_WYG_252-22b>¶
渭北津多栁荒荒野色連十家橋外市雙櫓峽中船氷¶
響潛魚聼沙明過鳥憐蹉跎歸色晚風雪又殘年¶
　　　成縣馬融絳帳臺¶
太守傳經地幨輿趂月行栗亭秋雨歇魚峽夜川明竹¶
外雙旌出沙邊一吏迎荒臺迷絳帳失學媿諸生¶
　　毛伯温¶
　　　夜泊富陽¶
秋夜江風急樓船水月明汀洲散漁火烟樹隱山城雁¶
<pb:KR4h0143_WYG_252-23a>¶
逐星河沒蟲依草岸鳴鄉心愁欲絶何處擣衣聲¶
　　周金¶
　　　盱眙縣¶
每望盱眙縣常懐物外心烟霞城市裏鷄犬薜蘿深飛¶
舄雲中鳥鳴泉石上琴王喬如不逺薄暮欲相尋¶
　　潘鑑¶
　　　餞家兄希仁¶
寒雁叫汀洲歸程不可留聊攜季路榼相送仲宣樓嵗¶
<pb:KR4h0143_WYG_252-23b>¶
晚荆門樹風㣲漢水舟鄉心吾欲折行役幾時休¶
　　　奉謝中丞北湖公以丹砂見寄¶
郢雪催殘臘荆雲繫病身雁過南岳近書枉北湖頻梅¶
福非凡吏桃源别有春丹砂開寳訣攜我出風塵¶
　　歐陽鐸¶
　　　次萍鄉¶
明發宣風館秋隂得氣饒雲昏山欲斷泥濘路偏遥近¶
縣峯頭塔横江屋底橋舊時銅漏刻強半土中焦¶
<pb:KR4h0143_WYG_252-24a>¶
　　韓邦靖¶
　　　中秋同何大復望月¶
令節他鄉酒闗山獨夜情看花秋露下望月海雲生碧¶
漢通槎近朱樓隔水明南飛有鴻雁作意向人鳴¶
　　　雲中九月八日同張同年字川登髙¶
佳節明朝是邊寒花未開愁心看極塞鄉思上髙臺對¶
酒清笳咽當歌白雁來天涯難㑹靣風雨復相催¶
　　　寄楊侍御師文¶
<pb:KR4h0143_WYG_252-24b>¶
逐客地雖僻故人情不疎已勞千里駕復覩數行書别¶
思梅花後春風蕙草初江亭一杯酒何日話相於¶
　　戴冠¶
　　　南夏¶
不作炎州客那知宇宙偏日車淹北户火樹爍南天氣¶
溽乘宵雨雲蒸挾暮烟波斯夷白氎出入不曽捐¶
　　　向夕¶
落日去遥岑孤村暝欲侵犁鋤歸别坂烟火散前林羈¶
<pb:KR4h0143_WYG_252-25a>¶
鳥驚風起幽花入夕深時來須向晦吾亦閉門吟¶
　　　晚坐¶
客居少從事晚坐共虚亭月轉江城白風廻竹嶼青深¶
棲宜倦鳥亂㸃恣流螢落盡堦前葉天機無處停¶
　　　遊西山寺¶
莫恨兹遊晚秋髙興更清雲深山寺逺水落野橋横路¶
入湖心去僧來谷口迎僕夫攜酒至下馬忽聞鶯¶
　　胡纉宗¶
<pb:KR4h0143_WYG_252-25b>¶
　　　登天柱閣¶
與客上江樓横江山欲浮雲當天柱出月傍小姑流帆¶
外收呉楚尊前落斗牛瀰漫忽千里倚檻思悠悠¶
　　　發寕羌州¶
皛皛雲將曙冥冥霧欲晴尋山聊駐馬貰酒不停觥泉¶
急水初凍霜團月更明逢人問前館鳥外即山城¶
　　錢琦¶
　　　登獻花巖¶
<pb:KR4h0143_WYG_252-26a>¶
獻花巖畔寺遊子數登臨花發年年好巖深處處隂風¶
前收落果坐久換鳴禽世路何多事看山偶㑹心¶
　　凌楷¶
　　　髙郵¶
盂城勞悵望烟樹一浮洲地濕人多病林寒葉易秋人¶
家留鳥跡國稅獨漁舟夜月珠光在多應照客愁¶
　　呉山¶
　　　夜出江口¶
<pb:KR4h0143_WYG_252-26b>¶
叢葦蕭蕭響連檣尾尾行風來宿雁起月上暮潮生隔¶
浦明漁火遥林聞犬聲蒼茫烟樹外不辨石頭城¶
　　楊愼¶
　　　宋玉¶
文藻三閭並幽懐九辯知雲為巫峽賦雪作郢中詞茅¶
屋還遺址蘭臺異昔時鴻裁誰獵艷空自拾江蘺¶
　　　夕泊江陵¶
西陵白雪晴南浦緑波生海燕先春至沙禽恒夜驚竹¶
<pb:KR4h0143_WYG_252-27a>¶
房燈下市菱舫月中箏且醉桑郎酒休傷萍客情¶
　　　梓潼道中¶
小市孤烟起平岡落日斜素林驚夕鳥錦石戴寒花悵¶
别關河晚慿髙眺望賖土亭今夜月流影夢還家¶
　　　早發解州¶
旅宿先鴉起歸心與雁爭氷霜殘臘路花栁上春城隱¶
士嘲西笑騷人感北征勞生應物理奔走愧虚名¶
　　　青橋¶
<pb:KR4h0143_WYG_252-27b>¶
閣道盤雲棧郵亭枕水涯猿猱臨客路鷄犬隔仙家風¶
起青丘樹春迷玉洞花旅懐今日豁停幰問襃斜¶
　　　九日㣲冷¶
巴諺敎移火邠風戒授衣病嫌添夜漏寒覺愛朝暉弔¶
月吟蛩苦迎霜候雁稀黄花羞白髪不肯放荆扉¶
　　　竹户¶
竹户少塵埃濃隂鬱不開靜聞清露墜涼送好風來鳥¶
下彈瓊粉蟲行篆紫苔無人共欣賞坐嘯獨悠哉¶
<pb:KR4h0143_WYG_252-28a>¶
　　　次張大理文柔别後見寄韻¶
垂老雲南戍逢君海上州桂招非小隱萍泛是同流江¶
漢詢幽側關山慰阻修欲酬平子贈空有畔牢愁¶
　　　贈别陸後野¶
邂逅叶心期燈花對酒巵浮雲遷客夢明月美人詩館¶
曙鳴鷄早關寒度馬遲行過宜禄驛好寄世南碑¶
　　　舟曉¶
羈心厭漏遲未曉命舟師樹過如人立帆開覺岸移天¶
<pb:KR4h0143_WYG_252-28b>¶
梭星落織霞錦日舒絲漸喜漁村近炊烟出竹籬¶
　　　渡黒龍江時連雨水漲竟日乃濟¶
飛鷁朝暾霽停驂午漏分客心隨水急人語隔江聞雨¶
過添清氣風生愛縠紋中流歸棹穩跂望有來羣¶
　　　送張惟信册封唐邸因歸省母¶
鳴玉遥持節分珪重剪桐驊騮開蜀道蟋蟀采唐風稅¶
駕雲山外廻船月峽東還將南陔什一奏北堂中¶
　　　近歸有寄¶
<pb:KR4h0143_WYG_252-29a>¶
禄品宵征路堂川暝問津涼風吹逺思新月照歸人未¶
醒鷄邉夢猶驚馬上身明朝攜手地先醉雪梅春¶
　　　送髙公次長洲尹¶
祖帳燕臺下官曹震澤東星躔牛斗近地脉海潮通新¶
水催飛鷁㣲霜度早鴻循良多暇日題咏繼文雄¶
　　　玫瑰花¶
庭際玫瑰樹含芳當坐隅春盤紅瑪瑙曉帳紫珊瑚風¶
信翻霞錦天香綴露珠仙壺春醖好留著醉麻姑¶
<pb:KR4h0143_WYG_252-29b>¶
　　　春雪¶
南雪轉東風千門四望同愛穿珠箔透愁㸃玉階融竹¶
覆玲瓏葉梅殘綽約叢夕窓還映白臘炬更添紅¶
　　　春雨¶
春雨掩柴扉勾芒力尚㣲潤通𤓰蔓水寒透木綿衣大¶
澤龍蛇逺空林鳥雀稀山翁多甲子杖屨候芳菲¶
　　　夜泊¶
夜泊中巖下扁舟對萬峯一星髙岸火幾杵上方鐘水¶
<pb:KR4h0143_WYG_252-30a>¶
落灘聲急雲低雨意濃何人吹鐵笛潭下惱魚龍¶
　　費宷¶
　　　館中漫興和郭杏岡韻¶
霽色含朝暝庭深樹列衙清秋飛燕子白日下槐花郢¶
曲凌春雪巴詞麗曉霞人寰有瀛島塵土隔諠譁¶
地連黄屋外牆瞰玉河西風月憐新貺雲山憶舊棲隼¶
過鴉噪樹蟲出鶴錐泥隨意摩苔坐烟花入品題¶
身閒兼吏隱興味野人居劚笋深裒土分泉曲引渠鳥¶
<pb:KR4h0143_WYG_252-30b>¶
聲林暝處山色雨晴初碌碌慙無補侯門肯曳裾¶
杳杳浮生計悠悠獨處心霜鴻孤影沒澗草幾叢深細¶
雨斜侵幕涼風暗拂襟雪花飛不定搔首問晴隂¶
　　　土燕¶
利嘴穿虛壤卑棲足自支晚歸先認穴春哺亦知時避¶
隼棲林莽隨蟲掠水湄畫梁原不愛於世更何疑¶
　　汪必東¶
　　　過劉家隔¶
<pb:KR4h0143_WYG_252-31a>¶
崛起劉家隔周流漢水川白連雲夢澤青帶郢門烟蜂¶
蟻偏屯聚魚鹽競貿遷最憐貧土著蒿裏剪桑田¶
　　齊之鸞¶
　　　邠州曉發¶
殘月征人早州城奥窔閒呼船渡涇水立馬望豳山禾¶
黍髙低壟烟雲逺近關誰能渠白石種稻濁泥灣¶
涇北山横絶穿厓細路髙偏懸疑有麓峻極乃平臯嶺¶
露催禾黍秋風颯苧袍憂勤見遺俗無地立蓬蒿¶
<pb:KR4h0143_WYG_252-31b>¶
　　　靈祐驛次毛東塘韻¶
江路盤山轉頺垣此驛亭塞雲風外白畦菽露中青鳥¶
雀無歸樹驊騮不在坰誰敎心匪石自信跡如萍¶
　　周廷用¶
　　　過倒馬坡¶
未識埋輪路重經倒馬坡赤霄開棧道白日蔽雲羅古¶
磧羊腸遶飛泉鳥背過張生銘劒閣千古仰嵯峩¶
　　孫繼芳¶
<pb:KR4h0143_WYG_252-32a>¶
　　　送徐太史使遼府¶
節重天王使情親帝子家雲霄三殿詔波浪九江槎庾¶
亮樓前月湘娥廟裏花金樽髙宴罷須擬弔長沙¶
　　李際元¶
　　　雙流次韻¶
鼓角催晨發川原藹暮隂小溪清見石新栁細垂金洞¶
迥雲依樹山深鳥隔林天涯看落月盈縮飽經心¶
　　盧雍¶
<pb:KR4h0143_WYG_252-32b>¶
　　　泊頭晚泊欲訪子濟侍御不果¶
河流寒未凍市集晚猶喧日落新橋驛烟生獨樹村沙¶
船露燈影灘石帶氷痕不見西臺客幽懐誰與論¶
　　南大吉¶
　　　聞駕幸朔方¶
鐵騎緑沈槍傳聞下朔方紫臺邊月白青海陳雲黄寢¶
閣鷄聲早行營虎步長廵遊稱聖世車跡到幽荒¶
　　　和馬仲房雨¶
<pb:KR4h0143_WYG_252-33a>¶
涼風吹晝雨蕭颯自西岑細細縁郊迥霏霏度闕深雙¶
虹明夕照萬户動秋砧為想西征輦應停北塞隂¶
　　常倫¶
　　　經海子¶
積水明人眼蒹葭十里秋西風揺雉堞晴日麗妝樓栁¶
徑斜通馬荷叢暗度舟東鄰如可問早晚卜清幽¶
　　　琵琶¶
紅袖揮金撥朱絃繫玉肩團圞懐夜月幽咽瀉春泉白¶
<pb:KR4h0143_WYG_252-33b>¶
雪調終宴青雲遏逺天悠悠時斷續引恨似當年¶
　　　竹¶
庭竹娟娟色虚堂肅晚隂翠交紅果潤清䕃碧苔深涼¶
月侵氷簟流風送玉琴嵗寒終不改長此䕶雙林¶
　　頓銳¶
　　　房山孔水洞¶
石竇水拖練靈源地絶塵浪傳飛白鼠無處隱赬鱗入¶
夏桃花盡經春荇葉新輕舠不可入豈有避秦人¶
<pb:KR4h0143_WYG_252-34a>¶
　　　山行晚興¶
葛屩衝山徑笻枝度石門鷲峯天外寺蛤嶼水邊村紅¶
葉疎林影丹崖挂瀑痕炊烟生碧嶠嶺月閣黄昏¶
　　王溱¶
　　　落星寺别蔣南泠¶
别意隨流水廻船過落星湖光侵寺碧山色入簾青鷗¶
鷺馴沙岸魚龍駭石汀虛堂歸興渺烟浪晚冥冥¶
　　蔡昂¶
<pb:KR4h0143_WYG_252-34b>¶
　　　送朱伯仁任四川行都司斷事¶
白帝秋風動烏蠻夕照含憐君遊宦處地勢極西南殊¶
俗聊相問軍謀亦共參雄飛方自此休説鬢䰐鬖¶
　　劉儲秀¶
　　　送龍長史之武昌¶
荆衡山漠漠江漢水湯湯送汝從兹去何時到武昌楚¶
筵堪設醴漢署憶含香北上多鴻雁音書好寄將¶
　　簡霄¶
<pb:KR4h0143_WYG_252-35a>¶
　　　潞河舟中作¶
潞水經年别風塵又覺非岸蘆迎棹舞檣燕掠人飛澤¶
國魚梁竭江城候吏稀人烟沙草外一縷起斜暉¶
　　陸杰¶
　　　客舍¶
行役殊無已其如嵗晏何宦情因拙澹鄉夢入秋多月¶
巷千砧發霜天一雁過吾廬今夜好可惜掩松蘿¶
　　呉鎧¶
<pb:KR4h0143_WYG_252-35b>¶
　　　書營平侯祠壁¶
白草連天逺黄雲出塞平霜笳吹漢月寒笛弄秦聲北¶
海猶傳箭西戎未息兵屯田當宁意寧惜度金城¶
　　林大輅¶
　　　雨中懐鄭成昭¶
徑竹色逾淨窓蕉聲轉寒流年頻閉户世事偶凭䦨遶¶
郭見秋水喧江聞暮灘石村雲臥者遲爾話悲歡¶
　　林炫¶
<pb:KR4h0143_WYG_252-36a>¶
　　　十四夜月¶
今夜揚州月清光已勝前遥升滄海外先到客亭邊雲¶
度同飄忽風來一灑然細瞻金粟影猶少半分圎¶
　　　次韻贈朱青岡太守郊行¶
聞得農人語鶯花未足憐夕陽牛背笛春雨郭東田政¶
簡官如水時豐俗自便村村鳴社鼓歡喜説今年¶
　　桑溥¶
　　　榆林道中¶
<pb:KR4h0143_WYG_252-36b>¶
迢遞榆關道西風巻客旌寒沙迷古塞落日下孤城水¶
險遮蕃騎山髙列漢營君王方偃武邊將莫言兵¶
　　李濓¶
　　　田廬暮歸作¶
朝遊南郭墅薄暮小車歸始識閒居樂無言夙志違入¶
村逢酒熟近圃惜花飛不盡酣歌興孤城下夕暉¶
　　　村居¶
浮名除宦籍初服返田家臘酒猶浮甕春風自放花抱¶
<pb:KR4h0143_WYG_252-37a>¶
孫探雀鷇留客剪春芽無限村居樂逢人敢自誇¶
　　　太原中秋¶
紫塞中秋月青天萬里情他鄉一尊酒獨對太原城水¶
霧戎戎合隂蟲故故鳴雁門諸戍苦莫遣照邊營¶
　　蔣山卿¶
　　　田園秋日雜興¶
曲逕入林丘柴門野水流松間還倚杖石上復垂鈎借¶
問家中婦今朝有酒不前山夕陽下吾意正悠悠¶
<pb:KR4h0143_WYG_252-37b>¶
板橋横浦直籬合傍隄斜年熟村多釀秋深菊始華溪¶
魚寒聚藻田蠏夜行沙野趣渾無厭吾生即有涯¶
久作山林客虛為野老知鶴衣行曳屨烏帽坐彈碁煑¶
茗頻燒竹炊羮旋刈葵來朝菊花節相約過東籬¶
清夜耿不寐端居興杳然蛩吟入床下葉落墮階前麥¶
隴耕殘月茅簷炊曉烟秪縁髙臥穩自覺懶情偏¶
　　　花殘¶
寂寂門空閉菲菲花欲殘賞心不相見對酒若為歡小¶
<pb:KR4h0143_WYG_252-38a>¶
逕芳烟靄疎簾細雨寒一年春又謝惆悵思無端¶
　　薛蕙¶
　　　重遊蕭氏園¶
别此真如昨重遊換物華粉滋曽倚竹紅淺舊看花沙¶
阪縈林曲山籬逐水斜城南咫尺路未覺往來賖¶
　　　臺上¶
臺迥通風榭窓虛近水城巻簾殘暑去攜手晚涼生碧¶
樹藏雲暗銀河度月明醉來愁髣髴只作畫中行¶
<pb:KR4h0143_WYG_252-38b>¶
　　　邯鄲館中¶
門對罘罳静城臨睥睨斜愁人倚髙閣清夜動悲笳月¶
暗雲生葉風寒露作花徘徊望牛斗髣髴辨京華¶
　　　泛溪¶
避暑清溪曲舟行路不窮詩成孤嶼上酒盡夕陽中緑¶
竹含秋色紅蕖送晚風歸來就明月移棹水雲東¶
　　　駕幸南海子¶
詔幸芙蓉苑傳言羽獵行三驅陪上將四校出神兵列¶
<pb:KR4h0143_WYG_252-39a>¶
㦸圍熊館分弓射虎城風雲日暮起偏遶漢皇營¶
　　　春日禁中遇雪¶
紫禁春朝雪花飛彩仗新霧交隨雉尾風引避龍鱗掌¶
濕金人立窓寒玉女顰翠華沾灑處遥憶屬車塵¶
　　　荅王允升省中對雨見憶之作¶
康樂愁霖唱平原苦雨詩故人歌此曲贈我慰相思薜¶
荔垂青閣芙蓉泛緑池今朝一樽酒最恨不同持¶
　　　海裳畫扇¶
<pb:KR4h0143_WYG_252-39b>¶
西蜀繁花樹春深亂蕊紅還憐彩扇上宛似錦城中影¶
轉團團月香含細細風江淹才力減賦爾若為工¶
　　　晦日夜集¶
晦日歸休晚良遊惜後時卻拚長夜飲更賦早春詩雲¶
霧窓中入星河閣上垂何須花與月行樂始相宜¶
　　　春夜過時濟飲¶
露淨開樽處天青岸幘時素雲將月上香霧任風吹為¶
樂常苦晏含情復待誰徑須成一醉莫遣酒行遲¶
<pb:KR4h0143_WYG_252-40a>¶
　　　夏日遊道觀¶
隔竹窺丹洞臨池坐碧沙翠杯寒玉水石盌淨雲芽展¶
簟來風色吹笙上月華休論河朔飲詎似醉流霞¶
　　　陳真人館中賞荷花作¶
别館瀛洲麗新花菡萏香紅衣迷日色翠蓋寫波光雨¶
過金塘濕風生石檻涼客來修竹下回首見瀟湘¶
　　　江中四詠送黄日思韻限本題同諸公作¶
　　　　江霞¶
<pb:KR4h0143_WYG_252-40b>¶
春江變氣候孤嶼發雲霞散影揺青草流文漾碧沙紅¶
泥迷燕子丹洞失桃花水宿淹晨暮應憐謝永嘉¶
　　　　江雲¶
謝客弄春水江臯生綵雲紛紛初散綺葉葉漸成文蔽¶
日皆相映流風乍不分何因可持贈欲以慰離羣¶
　　　　江花¶
百丈牽江路行穿夾岸花時憐一水曲逺愛數峯斜林¶
下見垂釣溪邊逢浣紗武陵如在眼髣像羽人家¶
<pb:KR4h0143_WYG_252-41a>¶
　　　　江猿¶
舟行轉江峽處處響哀猿極浦雲方合連山雨正昬接¶
條時自挂飲水復相援不待三春盡先傷遊子魂¶
　　　六月八日西闕遇雨¶
窈窕西清内參差水殿連歸雲向平樂飛雨集甘泉明¶
月裁班女廻風唱麗娟龍池初望幸來往木蘭船¶
　　　泛舟¶
水口移舟入烟中載酒行渚花藏笑語沙鳥亂歌聲晚¶
<pb:KR4h0143_WYG_252-41b>¶
棹沿流急春衣逐吹輕江南采菱曲回首重含情¶
　　　郭外¶
郭外平蕪迥溪邊小徑斜客行迷野竹鶯語隔林花多¶
景每難遇孤遊還自嗟佳期竟何許脉脉向春華¶
　　　酬惟喬贈巾¶
野巾初著日心賞竟朝曛試正行窺水從欹臥看雲坐¶
翻嫌月露出每避塵紛顧影還相笑風流媿使君¶
　　　紫薇¶
<pb:KR4h0143_WYG_252-42a>¶
紫薇開最久爛漫十旬期夏日逾秋序新花續故枝楚¶
雲輕掩冉蜀錦碎參差卧對山窓下猶堪比鳯池¶
　　　九日同何仲黙出郊¶
九日登髙㑹同人載酒來寒城一以眺秋色正堪哀零¶
雨晨初霽浮雲午未開南飛有鴻雁為爾立徘徊¶
　　　𤣥明宫後圃石山¶
出郭仙城近探幽福地遥珠林行窈窕錦石上岧嶤雲¶
裏仙人酒山中玉女簫蓬萊去何許東望海邊潮¶
<pb:KR4h0143_WYG_252-42b>¶
　　顧&KR1729;¶
　　　遊西山宿廣智寺待月¶
本來遊客意欲與月明期碧海深何許清光望轉遲草¶
香聞露墜林暗見星垂幸對樽中酒殷勤坐不辭¶
　　　獨酌¶
青春為客晚白日閉門幽短榻能供卧單醪不遣愁苔¶
衣新雨淨雲葉晚隂稠故國蒼山外長歌獨倚樓¶
　　　隱吏亭雜詩¶
<pb:KR4h0143_WYG_252-43a>¶
巻幔青山入抛書白日長苔茵承屐穩竹粉惹衣香病¶
喜諳禽戲貧嗔減鶴糧自堪稱隱吏不用問行藏¶
　　　春日與張萬里城南訪阮仁卿¶
春事已如此郊行亦偶然芳筵甘野蓛輕服快晴天谷¶
靜聞流水江寒起暮烟病軀登頓倦籍草即思眠¶
　　　幕府山泉¶
隔嶺通江脉分為石上泉聲兼松韻爽寒浸月華鮮列¶
籍依沙淨浮杯逐浪圓清泠聊一酌塵意已翛然¶
<pb:KR4h0143_WYG_252-43b>¶
　　劉天民¶
　　　巴田¶
巴田不成井逐壟細開塍灌水分山溜燒畬去野艿三¶
時勤不輟八口飽方能寄謝當塗子民心未有恒¶
　　林春澤¶
　　　濯纓閣㑹李巨川張伯初小酌¶
汨汩出齊郡悠悠下廣川子城叢灌木官閣俯清漣野¶
興飛鳬外狂歌落日前新亭風景别不用淚潸然¶
<pb:KR4h0143_WYG_252-44a>¶
　　　　王茂才山亭宴集¶
　愛爾草亭靜青春聚薜蘿藥欄明客眼花逕遶童歌杯¶
　落溪風細山深野翠多㣲酣聊縱步蕙帶拂雲和¶
　　　戴欽¶
　　　　同諸公寺中對雪¶
　入寺金沙淨開林素雪飛風含珠閣動花傍藥䦨輝酒¶
　伴能相覓春筵賞不違仙郎有髙唱轉覺和人稀¶
　¶
<pb:KR4h0143_WYG_252-44b>¶
　¶
　¶
　¶
　¶
　¶
　¶
　¶
御選明詩卷五十五¶
