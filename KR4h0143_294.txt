# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:48.713252
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷九十七
<pb:KR4h0143_WYG_294-1a>¶
　欽定四庫全書¶
御選明詩巻九十七¶
　　五言絶句二¶
　　　程敏政¶
　　　　題碧桃便面¶
　省識春風面何因岀鏡中暗香吹不斷掌上舞迴風¶
　　　　荏平道中¶
　落日荏平道孤村未掩關望中青隱隱人說是陶山¶
<pb:KR4h0143_WYG_294-1b>¶
　　　　題汪璽貢士四禽圖¶
　春風海上桃仙禽託棲止莫啄千葉花留結千年子¶
　何處青絲禽飛來一枝託回首啄山茶霏霏霜華落¶
　有鳥名翠碧無花豔海棠依依留不去顔色兩相當¶
　娟娟蠟啄鳥挺挺堂風立斜壓一枝低寒梅凍無力¶
　　　　山水小畫二首為張尚相題¶
　山色青於染松隂埽未開水邊芳草地才見兩人來¶
　危坐秋林下翛然古意生山風吹耳淨幽絶澗泉聲¶
<pb:KR4h0143_WYG_294-2a>¶
　　　海子¶
十里城隂道西湖一派分秋晴沙岸尾時見白鷗羣¶
　　莊泉¶
　　　題畫¶
遥山青兩峰老樹紅一葉我懷不可羈月明江獨渉¶
　　　送博羅何孝子¶
白酒江門暖北來風正寒釀方君不録明日寄書難¶
　　張弼¶
<pb:KR4h0143_WYG_294-2b>¶
　　　棠溪景¶
悠悠下村路望望皆煙樹何處讀書聲山禽忽飛去¶
登登度西岡恰與詩人㑹歸鳥下幽叢斜陽在岡背¶
白鷺宿寒塘寒塘浸明月懊惱少年心分明鏡中雪¶
横岡春草深牧牛牛易飽短笛兩三聲歸來山月皎¶
　　李傑¶
　　　題扇¶
竹徑清隂合行行路欲迷仙家何處是只在石橋西¶
<pb:KR4h0143_WYG_294-3a>¶
　　　雜興¶
花霧曉濛濛落紅飛不起文采雙鴛鴦蕩漾緑池水¶
　　賀欽¶
　　　題扇上釣魚圖¶
倚杖看閒山垂綸釣淩水山頭宿霧開水面清風起¶
　　楊一清¶
　　　山水畫¶
雲淨月華明江山各自清道人垂首坐莫是聽松聲¶
<pb:KR4h0143_WYG_294-3b>¶
　　　雜作題畫¶
幽泉出谷鳴疎竹和雲長微吟坐開襟梧桐月初上¶
　　馬中錫¶
　　　絶句二首¶
春草碧連天春鶯始妬栁行人歸未能且醉長安酒¶
寄語長亭栁東風莫漫吹黄金臺下客猶未有歸期¶
　　　秋江獨釣便面寄陳元溥¶
舴艋小于杯鱸魚肥似瓠故人如可來沽酒蘆花渡¶
<pb:KR4h0143_WYG_294-4a>¶
　　呉愈¶
　　　秋水泛舟¶
雨餘沙磧明風起波紋亂何處棹歌聲孤舟倚頽岸¶
　　彭綱¶
　　　宿鄧川驛¶
風走落葉聲山犬吠不已披衣夜出户明月照溪水¶
　　　姚安分司¶
吟人夜未眠迢迢漏初永起步山月中疎枝露猨形¶
<pb:KR4h0143_WYG_294-4b>¶
　　林俊¶
　　　風木為康子肅題¶
遼鶴斷歸期攤書懶拄頰山月冷不眠雨聲戰寒葉¶
　　　秋齋為周彦通題¶
暑伏涼又生蟲吟葉已故壯日苦不常翻書落寒蠧¶
　　　題畫¶
獨屋芝草香衡門落松子輕舟泛芙蓉明月在秋水¶
　　　閨懷¶
<pb:KR4h0143_WYG_294-5a>¶
幽紘不成聲手生欲誰訴平安兩字書開落幾花樹¶
　　趙寛¶
　　　題畫¶
細雨入林深孤雲映山薄何處是歸舟臨風倚江閣¶
　　蔡清¶
　　　别鄒汝愚謫雷州吏目¶
識君未三月别君遽萬里吾豈小丈夫淚落不能止¶
　　石珤¶
<pb:KR4h0143_WYG_294-5b>¶
　　　秋色¶
返照入髙樓樓中客惆悵開樓看秋色猶在䦨干上¶
　　　夜鐘¶
山寺數聲鐘霏霏度林薄夜久霜氣嚴林間下棲鶴¶
　　　砧聲¶
西嶺無情石東林枯木枝如何明月夜觸手動秋思¶
　　蔣冕¶
　　　湘山寺¶
<pb:KR4h0143_WYG_294-6a>¶
孤墖湧山腰鐘聲隔煙樹朝暮見雲飛不見雲歸處¶
　　沈周¶
　　　為友人寫蕉¶
便欲開船去因君更寫蕉要知相憶地葉上雨瀟瀟¶
　　史鑑¶
　　　冷泉亭口號與劉邦彦别¶
君去我獨留持杯勸君酒明日虎跑泉還來看山否¶
　　倪復¶
<pb:KR4h0143_WYG_294-6b>¶
　　　江行¶
野水田田緑江村曲曲斜獨行尋不厭坐占白鷗沙¶
　　雷鯉¶
　　　題畫¶
幽人讀書處茅屋倚江開雲抱長流去山銜好日來¶
一棹滄江上煙流帶浦沙小橋通細磵别浦入荷花¶
　　張鈇¶
　　　淮陽夜月¶
<pb:KR4h0143_WYG_294-7a>¶
今夜淮陽月清光似故郷有人千里外對月望淮陽¶
　　黄雲¶
　　　風雨¶
風雨暗江天邊江夜泊船寒燈對兒女歸路逼殘年¶
　　羅燾¶
　　　野興¶
山中雨欲來樹杪風先起猶有試茶人偶坐松蘿裏¶
　　錢百川¶
<pb:KR4h0143_WYG_294-7b>¶
　　　寄中甫上舎¶
淮清樓頭花白下橋邊酒醉殺少年郎借問君知否¶
　　張文承¶
　　　客至¶
茅屋兩三間草草蔽風雨客來不入門坐愛千年樹¶
　　方太古¶
　　　江中晚泊¶
風急水欲立日暮山爭深雙席落洲渚幾家新栁隂¶
<pb:KR4h0143_WYG_294-8a>¶
　　　寄意¶
春風吹栁枝遊子别家時壩上多楊栁春風吹不吹¶
　　　放船¶
放船春水漫繫纜栁條青去去江村近風吹魚網腥¶
　　程𤣥輔¶
　　　懷楊儀部君謙¶
故人久無書山川隔淮楚相思不可攜獨臥江東雨¶
　　　過澱湖泊石浦¶
<pb:KR4h0143_WYG_294-8b>¶
沙蒲偃秋風湖雲藏夕雨何處逺行人飛帆下石浦¶
　　　石浦偶占¶
石浦潮自回湘簾風欲舉一洗草堂清過雲灑疎雨¶
　　呉鑛¶
　　　秋晚¶
風髙野水寒天逺青山小渡口人不來斜陽送歸鳥¶
　　朱訥¶
　　　題畫¶
<pb:KR4h0143_WYG_294-9a>¶
空翠明逺林夕陽澹紅樹茅屋傍深溪漁舟日來去¶
　　朱朴¶
　　　以畫寄雲村¶
朝望南山雲暮望南山雲雲山朝暮望一望一思君¶
　　　董兩湖扇圖¶
南湖春水平北湖春草緑中有蕩舟人解唱滄浪曲¶
　　　夕¶
出門望南山日夕山光冷山月出未髙棲鴉動林影¶
<pb:KR4h0143_WYG_294-9b>¶
　　曹&KR0008;¶
　　　山家圖¶
茅屋青山裏居人不務耕雨晴攜短鍤隨處掘黄精¶
　　　秋郊晚眺¶
潮落寒江淺沙陂露水痕漁人歸曬網撾鼓入遥村¶
　　許讚¶
　　　雪詞¶
冷餘紅浪破消盡紫沉煙正是愁無託楊花忽滿川¶
<pb:KR4h0143_WYG_294-10a>¶
　　　初冬¶
庭院静如許時聞落葉聲日邊雲氣滃樹影不分明¶
　　　猿¶
蓬巢飽山果負子浴前溪啼冷巴東月令人兩淚淒¶
　　　漁父¶
釣魚栁溪頭賣魚花村口沽酒成獨醉枕蓑臥蓬牖¶
　　熊卓¶
　　　居庸館中¶
<pb:KR4h0143_WYG_294-10b>¶
隘地關門擁山樓鼓角傳長風吹不歇塞草自年年¶
　　　懷友人¶
昔别栁條緑如今霜葉翻思君獨無語寒日下荒原¶
　　　送人赴道州任¶
月照河臺酒離情那可消衡陽飛鳥盡君去更迢迢¶
　　　出居庸¶
沙上望行人日暮愁心絶江南四時春邊地五月雪¶
　　　送客城南¶
<pb:KR4h0143_WYG_294-11a>¶
楊栁河橋外春風倒玉壺離情不可道江路滿蘼蕪¶
　　汪循¶
　　　老去¶
老去心還競春來花又新未應行樂地偏愜少年人¶
　　王守仁¶
　　　山中示諸生¶
桃源在何許西峰最深處不用問漁人沿溪踏花去¶
　　魯鐸¶
<pb:KR4h0143_WYG_294-11b>¶
　　　裁衣寄逺¶
心事停并剪啼痕漬越羅離愁身萬里寛窄定如何¶
　　　盆梅¶
老幹纔逾尺樛枝賸著花小盆留宿雨疎影亦横斜¶
　　　薔薇下¶
獨酌薔薇下花隂亂午風有時殘露滴剛著酒盃中¶
　　　臨桂道中漁者¶
危灘若奔雷江魚正貪上順水飛漁船斜下攔江網¶
<pb:KR4h0143_WYG_294-12a>¶
　　　東溪小景¶
閒遡東風去溪頭千樹花停舟偶然坐日暮未還家¶
清流意不淺君須為渠醉莫遣醒時歸猶解塵中事¶
隔溪語農人新禾莖尚短車痕記水畦莫灌東畦滿¶
　　　鳬洲即事¶
見說𤓰堪摘閒過洲上來小船風打去半日未能回¶
　　　散步¶
細草縁溪軟晴朝步屧遲往來深樹裏啼鳥不曾知¶
<pb:KR4h0143_WYG_294-12b>¶
　　俞泰¶
　　　題扇寄邊華泉¶
木葉迎風下孤亭傍水開何時尋舊約載酒過江來¶
　　潘希曾¶
　　　岸栁¶
岸栁緑絲絲春風不斷吹昨來誰此别留得折殘枝¶
　　徐泰¶
　　　枝江道中¶
<pb:KR4h0143_WYG_294-13a>¶
水落枝江道風髙歳暮天挂帆煙雨裏惆悵入江船¶
　　謝丕¶
　　　行藥歸¶
徙倚亭欄外何人共此杯春風知我意吹送小舟回¶
　　崔銑¶
　　　秋風¶
秋風何蕭蕭夜夜動林莽除畹本種蘭奈此艾蒿長¶
　　陸深¶
<pb:KR4h0143_WYG_294-13b>¶
　　　初夏¶
野曠孤亭廻晝長花影遲蒹葭飛白鳥楊栁囀黄鸝¶
芍藥花初謝芭蕉葉已斜窗前一夜雨浮緑漲文紗¶
林日不到地溪風長滿船雨餘黄犢健天際白鷗眠¶
初日浮空動微風剗地涼苧衣人尚怯看竹過横塘¶
細草縁堦砌幽禽語畫梁好風排户入吹散午時香¶
　　　西湖¶
夜氣消殘暑天光浸曉星草青藏白鳥波緑泛紅菱¶
<pb:KR4h0143_WYG_294-14a>¶
　　　途中¶
曉行不知程夢醒聞細浪曙月逐雞聲櫂歌來枕上¶
　　　武鄉山中晚行¶
落日下西崦餘光在髙樹水流青山中人行白雲處¶
　　　歸途絶句¶
日落山煙紫林深暝色寒殷勤問前路今夜宿新安¶
　　周廣¶
　　　遺辰州張尹¶
<pb:KR4h0143_WYG_294-14b>¶
江口風逾急孤舟日已西多情山上月相送過辰溪¶
　　倪宗正¶
　　　為顧新山題畫用思道韻¶
久住水東溪欲往水西去一夜春草生溪路無尋處¶
　　嚴嵩¶
　　　山塘¶
山塘深且廣邐迤抱山麓隔浦見人家依依桑柘緑¶
　　　出仰山¶
<pb:KR4h0143_WYG_294-15a>¶
鐘聲在山間客子出山去細雨濕春衣新寒入髙樹¶
　　李夢陽¶
　　　聞笛¶
白日挂雲間誰家玉笛閒北風吹楊栁落葉滿關山¶
　　　曉鶯¶
睍晥夢中迷流鶯碧樹西起來紅日照已度别枝啼¶
　　　晚出禁闥¶
楊栁南城道芙蓉小苑通内使來調馬君王敕射熊¶
<pb:KR4h0143_WYG_294-15b>¶
　　　東華門偶述¶
銀甕爛生光盤龍繡袱香但知從内出不省賜何王¶
　　　黄州¶
浩浩長江水黄州那箇邊岸迴山一轉船到堞樓前¶
　　　江行雜詩¶
迎送山相似舟移迷北南回看皁口日已照石華潭¶
日出青蘋濕江渾路不分昨宵驅雨至知是海南雲¶
　　　送人¶
<pb:KR4h0143_WYG_294-16a>¶
頗訝楓林赤無風葉自鳴來人與歸客同聽不同情¶
　　　開先寺¶
瀑布半天上飛響落人間莫言此潭小揺動匡廬山¶
　　　寄徐子¶
東省堂前樹南陽宅裏花春風如往日夜月向誰家¶
　　　寄都主事穆¶
江草喚愁生思君黄鳥鳴遙心將夜月同滿闔閭城¶
　　　贈客¶
<pb:KR4h0143_WYG_294-16b>¶
出郭江南望暮天雲北飛斷蓬寒更轉長路幾人歸¶
　　　贈王左史¶
君家百甕酒留連胡不飲花月我自來醉即花間寢¶
　　　送王生北行¶
朝散午門西春風起御堤上林花半發幾處早鶯啼¶
　　　紫霞洞主歌五首¶
朝霞弄海色閃爍如金蛇回光照巖洞駕我青鸞車¶
雲洞窈谽谺行覓石髓食蕤蕤古苔上有書字不識¶
<pb:KR4h0143_WYG_294-17a>¶
丹霞熨朝旭桂葉一何芾中有騎鶴人下上隨雲氣¶
朝餐赤城氣暮攬羅浮色常有瑤草花寒至不曾識¶
石泉嫋長蘿煙翠滿山室忽聞空中音幽人弄瑤瑟¶
　　何景明¶
　　　雨後十首¶
水漲孤邨白天垂四野青開門秋雨霽間步郭西亭¶
竟夕雨連舎今朝雨出溪輕雷千嶂外斜日數家西¶
三日不出門草長門前路登樓一水明倚柱千山暮¶
<pb:KR4h0143_WYG_294-17b>¶
人歸郭門樹鳥噪野田風雨散髙城上日落深澗中¶
畫角城隈起風吹響入雲清秋易生感深夜更多聞¶
遥看三角山正在雲生處日暮山中人空攀荔枝樹¶
片片白鷗鳥看人隊隊飛沙頭莫相認與爾久忘機¶
檻倚崩沙出籬通亂水過家人休埽石自愛碧苔多¶
朝聞城西鐘暮望城西寺寺傍二古松長藤垂到地¶
塘邊楊栁樹春條秋未摧已送黄鸝去還看白鷺來¶
　　　題畫二首¶
<pb:KR4h0143_WYG_294-18a>¶
渺渺春山雲離離春江樹君看江上山不是人間世¶
古洞入青𠖇山通武陵渡漁郎莫放舟恐失花間路¶
　　　長安¶
白雲望不盡髙樓空倚欄中宵鴻雁過來處是長安¶
　　　晚出左掖簡薛君采¶
露重芙蓉館雲輕翡翠城文園病司馬消渇望金莖¶
　　　獨立¶
獨立對秋隂𠖇𠖇望河渚只見沙上煙不見煙中雨¶
<pb:KR4h0143_WYG_294-18b>¶
　　徐禎卿¶
　　　沅溪潘進士在長安逆旅中見庭下山丹花詰¶
　　　其主云是沅中移來感而賦詩命予嗣響¶
故苑花空發他鄉鶯自啼主人孤館裏斜日楚雲西¶
　　　鳯凰山園雜詠¶
　　　　鳯鳴亭¶
鳯鳥期不來瑤華幾銷歇唯有山中人吹簫弄明月¶
　　　　奕臺¶
<pb:KR4h0143_WYG_294-19a>¶
仙人好博奕時下緑雲中一片蒼苔石落花長自紅¶
　　　送范静之遷威州¶
聞上巴江峽黄牛峽最遲君聽流水意何似隴頭悲¶
爾向巫山日瞿塘春可憐栁絲嬌緑水白雪媚陽天¶
玉罍為糟糵巴川即酒泉乗舟捉明月直到女牛邊¶
　　　夜泊潯陽¶
草色潯陽江燈前武昌客獨坐秋風來蒹葭時摵摵¶
　　　示雁¶
<pb:KR4h0143_WYG_294-19b>¶
爾向滄江别予方湘水行秋風莫相負遲爾岳陽城¶
　　　曉下廬山¶
山下鼯䑕啼藤竹使人迷多謝東林月殷勤過虎溪¶
　　　香圃¶
露華散平林月明在寥廓時有天風來冷然桂花落¶
　　　荅獻吉¶
花發平章宅鶯啼省樹春殷勤花鳥意愁殺獨遊人¶
　　邊貢¶
<pb:KR4h0143_WYG_294-20a>¶
　　　中元見月¶
坐愛清光好更深不下樓不因逢閏月今夜是中秋¶
　　　上陵道中¶
蒼蒼土門口日出逢樵叟問爾何事來山中苦無酒¶
　　　送劉約中之金陵¶
君到石城邊應看石城樹樹杪百尺臺是儂行樂處¶
　　　贈别寗子¶
白日就長道清秋淩大河非關燕趙别相送一悲歌¶
<pb:KR4h0143_WYG_294-20b>¶
　　　西園¶
朝看長白山暮看長白山山色有朝暮吾心常自閒¶
庭際何所有有萱復有芋自聞秋雨聲不種芭蕉樹¶
　　　雜詩¶
月色沙上澹山雲天際浮春江萬里闊獨見一漁舟¶
　　　題畫¶
鳥啼青石岡日照紅泥坂杳杳雲外鐘山僧獨歸晚¶
近浦寒潮落平沙返照紅不嫌歸路晚家在板橋東¶
<pb:KR4h0143_WYG_294-21a>¶
　　康海¶
　　　荅太微沜東作¶
此水逺彌潔此沜晴更嘉請君沜上坐看此水中霞¶
君家韋杜曲佳勝定無比夕陽原上來此沜亦堪喜¶
沜東多楊栁枝枝弄新碧不繫郎君車常拂處十席¶
木末載酒來君與坐相酌愁彼幽鳥鳴君心樂不樂¶
　　　題畫¶
長裾澹容與散步蒼松下不是鹿門人何似棲棲者¶
<pb:KR4h0143_WYG_294-21b>¶
　　　岐山道中¶
雨過萬木茂天開千嶂青迎風翻錦蝶拂霧㸃蜻蜓¶
偃蹇裁脩竹巃嵸立假山緑濤浮栁色蒼翠壓朱䦨¶
　　　渡渭南望¶
水際孤雲合船頭細浪生青山飛白鷺緑竹囀黄鶯¶
客散太微道人歸黒水西臨流揮短賦即景試新題¶
　　　杏花亭小坐¶
我愛千畝杏逶迤圍小亭浮雲日夕静疊入萬峰青¶
<pb:KR4h0143_WYG_294-22a>¶
　　　栁下觀棋¶
塌地坐彈棋注酒莓苔上水際暗香來怕是桃花漲¶
　　王廷相¶
　　　綿竹道中¶
水藤罥黄籜岸篠森緑蕤不見梅花樹香風暗撲衣¶
晴春日蒙茸逺客自惆悵白雲乍散彩青山還遮望¶
　　　牡丹¶
迎風緑雲翻含春錦苞吐何處雙彩鸞飛來鬬毛羽¶
<pb:KR4h0143_WYG_294-22b>¶
　　　秋雨¶
山城一夜雨客意已深秋況對臨湖寺千松翠欲流¶
　　　秋興¶
宋玉天南客秋來愁自深清霜數行雁明月萬家砧¶
　　　江雨¶
獨舸江門夜衝風湧岸波約量秋雨㸃不及旅愁多¶
　　　漫興¶
一琴几上閒數竹窗外碧簾戸闃無人春風自吹入¶
<pb:KR4h0143_WYG_294-23a>¶
　　　秦川雜興¶
古陵在蒿下啼烏在蒿上陵中人不聞行客自惆悵¶
　　顧璘¶
　　　歸自灌陽望湘山口占¶
十日别湘山見如故人面何況石頭城是儂舊鄉縣¶
　　　遣懷絶句¶
月落猿聲苦風髙虎氣腥山雷春送雪江霧夜藏星¶
花豹金錢背文鷴蜀錦毛廚泉山筧細江稻水車髙¶
<pb:KR4h0143_WYG_294-23b>¶
猺女招歌劇蠻郎步射強花環垂耳大竹弩挂腰長¶
澗冷菖蒲翠山春躑躅紅草驚秋盡火樹厭夜深風¶
夜静雲生室春深水到門松髙多繡頂蘭古自懸根¶
野鮮蒼兕猛山酢鷓鴣香市笋撏苞出倉禾帶把藏¶
不忌梟鴟暮何悲杜宇春蛩催三月織雞報二更晨¶
　　　山行絶句¶
槎枒半折樹傾倚欲墮石行人如飛仙渺𣺌下青壁¶
　　　雨中溪行雜詩¶
<pb:KR4h0143_WYG_294-24a>¶
十日溪中舟格格響溪石孤篷過鳴雨忽失沙上脊¶
日暮爭渡喧天隂野風急孤客來何遲蕭蕭荷鉏立¶
　　陳沂¶
　　　寄顧全州¶
曲渚湘雲暮叢篁楚雨秋愁心寄鴻雁煩爾過衡州¶
　　　春草¶
夜雨江南夢春風陌上情東皇如有意移向玉階生¶
　　孫一元¶
<pb:KR4h0143_WYG_294-24b>¶
　　　江上¶
沙礫喧寒雨楓根挽釣槎菰蒲起煙火隔水是漁家¶
　　　解衣¶
解衣坐漁梁水風來許許月明不見人幽篁自相語¶
　　　秋夜¶
道人晏坐起推窗時一唫白鶴忽不見月明秋滿林¶
　　　題孫道甫二景小畫¶
家近新塘曲月明魚可掬盡夜憺忘歸和雲汀上宿¶
<pb:KR4h0143_WYG_294-25a>¶
巾杖散芳躅鉤輈啼逺林幽懷春冉冉日暮落花深¶
　　　毛應奎副使隱居嚴陵釣臺赴召小詩贈之¶
長風吹去棹萬里客星孤何物為君贈桐江畫作圖¶
　　　秋晚¶
秋晚不扃扉秋亭一葉飛採蓮人不見水面落紅衣¶
　　　永夜¶
黄葉下西阪山空秋正清永夜無人語殘河盡意明¶
　　　避客¶
<pb:KR4h0143_WYG_294-25b>¶
報客頻勞鶴束書更住山從今松桂裏散髮弄潺湲¶
　　　清風樓¶
長天帶川原野水映林薄倚䦨吟眺餘江日當窗落¶
　　　春日遊惠山以老杜一徑野花落孤邨春水生¶
　　　衍韻次第得詩十首¶
春色滿三分梅事過其一不有載酒遊白日去更疾¶
茅堂藏山隈尋轉更幽興一鳥浴寒塘數花明小徑¶
石橋斜鬭水竹杖行堪把隔溪鶴如人相看不知野¶
<pb:KR4h0143_WYG_294-26a>¶
境静山光合門臨釣石斜老翁抱甕出清曉來灌花¶
半里同井臼數家帶籬落溪翁留白魚社友移新籜¶
向晚意不歇殘陽澹欲無漁榔隔浦斷樵響入雲孤¶
間撫溪邊石坐彈竹下門殘霞不作雨逺水欲浮村¶
短䇿時尋句高懷自領春山禽莫相避我是住山人¶
卸杖坐松根覓句煙雲裏得意酬青山一掬野泉水¶
歸來吟不了賸有水雲情船頭借漁笛韻中明月生¶
　　　山中¶
<pb:KR4h0143_WYG_294-26b>¶
來往不逢人家在山深處獨鶴忽飛來風動月中樹¶
　　　即景¶
落篷回風力移舟維石次樹影散平波蟬聲入古寺¶
亂山帶喬木斜日望中碧白雲忽傍人馬首嵐光滴¶
　　　睡起¶
睡起散幽躅荒岡春日西野雲飛不起寒壓竹枝低¶
　　　雜詠¶
夕陽沒中流舟子不停櫓風來未滿㠶望斷桃花浦¶
<pb:KR4h0143_WYG_294-27a>¶
盡日不見魚風髙網罟冷蹋船歸未歸江波蕩人影¶
　　鄭善夫¶
　　　柴門¶
涼月光不了照我芳桂叢白鳧如人長來往柴門東¶
家住白湖陽習見風波事苕荻何蒼蒼亂我蘭與芷¶
　　王崇慶¶
　　　舟次徳州¶
逺浦漁舟小寒天柿葉稀歸心正愁絶一鴈夕陽飛¶
<pb:KR4h0143_WYG_294-27b>¶
　　　贈沈綬歸海虞¶
呉門城上山虎丘山下水春花曉鶯啼念子在言里¶
　　　曉發清豐¶
寒鴉棲古枝蒼黄月未落山館何蕭然雞聲起城郭¶
　　　夢中一首¶
欲上河陽郡先來洞府遊白雲滿天地紅葉不知秋¶
　　周金¶
　　　題春溪圖¶
<pb:KR4h0143_WYG_294-28a>¶
主人坐春溪更邀溪上客日暮不知還幽談待明月¶
　　戴冠¶
　　　途中寄王定逺¶
去去别淮浦行行到江郷漸覺故人少空愁前路長¶
　　祝鑾¶
　　　仙源¶
仙源何處來無乃自天上不然瀑布泉那得千萬丈¶
　　方豪¶
<pb:KR4h0143_WYG_294-28b>¶
　　　游桃花寺¶
聽說桃花寺游人興不禁桃花今不見流水尚堪尋¶
　　　看月¶
看月月轉明幽人寂無語山空秋夜長松露濕如雨¶
　　胡纘宗¶
　　　絶句三首¶
好鳥當窗聽竒峰隔戸看林開煙嬝嬝風動竹珊珊¶
入懷宣化雨打面紫關風舟子牽江黒漁人炊火紅¶
<pb:KR4h0143_WYG_294-29a>¶
雨後寒煙白鸕鷀載滿舸横江笑相議何處捉魚多¶
　　　舟行口號¶
欹枕坐舟中不知舟外雨掀篷煙滿江漁翁杳前渚¶
　　　望安慶¶
青山下碧流江樹引舒州千里輕帆外層層見水樓¶
　　　月¶
萬里同安月秋來的的明願將通夜白流照水西營¶
　　　雪¶
<pb:KR4h0143_WYG_294-29b>¶
疋馬出梅谿雪飛大如掌何處扣舷人杳杳春江上¶
　　　元日楊參戎席上¶
滿地春花發當簾春水明坐聞楊栁外無數鷅鶹聲¶
　　　題畫¶
秋晴天欲髙巻釣歸來早家住碧池東雲白無人到¶
　　楊愼¶
　　　積雨始晴¶
霽曉憑髙處涼風吹我襟海天堪倚杵嶺樹小如簮¶
<pb:KR4h0143_WYG_294-30a>¶
　　　陪盛徳章春泛¶
中洲歌采芳曲渚艤歸艎風起春江晚飛花㸃石梁¶
　　　普吉菴¶
松菁一何深細路紫百折行人歇松隂羸馬餐松葉¶
　　　風雨¶
羅甸愁山雨滇陽怯海風可憐風雨後長在客途中¶
　　　思波池别劉潤之¶
酌酒臨池水回船拂芰荷匆匆上馬去留興與煙波¶
<pb:KR4h0143_WYG_294-30b>¶
　　　宿華亭寺¶
花樹髙於屋紅霞夜照人聲聲枝上鳥也似惜餘春¶
天風與海水鳴籟隔山聞半夜衣裳濕清朝樹樹雲¶
　　　青橋夜宿¶
驛亭臨白水石榻滿蒼苔逺客渾無夢江聲枕上來¶
　　　夜行安慶¶
風順月仍明扁舟半夜行鷄鳴問前路已近九江城¶
　　　青橋驛早發¶
<pb:KR4h0143_WYG_294-31a>¶
逺客貪晨發三更夢已回江聲如驟雨吹到枕邊來¶
　　　渝江登陸¶
來往舟如屋相隨一月期登途不忍去翻似别家時¶
　　　春二首¶
海風吹梅樹十日閉門中坐惜繁花過牆頭數落紅¶
行樂三春好春來轉劇愁鄉心悲望逺莫上最髙樓¶
　　　雨後見月¶
雨氣斂青靄月華揚彩曇戲魚蓮葉北驚鵲樹枝南¶
<pb:KR4h0143_WYG_294-31b>¶
　　　搗衣杵(山東女子趙小錢年十五為賊所掠罵/賊不從以擣衣杵擊賊遇害事聞詔旌)¶
　　　(其/門)¶
戕賊金鈷鉧擊賊搗衣杵今見趙小錢昔聞楊愍女¶
　　　出郊¶
髙田如樓梯平田如棋局白鷺忽飛來㸃破秧針緑¶
　　　妙湛寺¶
廢刹臨官渡香臺夜景澄僧言龍火焰却是打漁燈¶
　　費寀¶
<pb:KR4h0143_WYG_294-32a>¶
　　　七月二十六日出城西相營外邏城和几山¶
溪上路傍路郭西關外關村村多緑樹處處是青山¶
　　劉棟¶
　　　題雲門六寺扇景¶
霜林䕶碧波細雨濕寒蓑一曲耶溪棹雲深寺轉多¶
　　屠徑¶
　　　夜聞笛¶
夢破寒猶重更長客更愁何人吹短笛今夜在南樓¶
<pb:KR4h0143_WYG_294-32b>¶
　　齊之鸞¶
　　　石松¶
瘦根盤鴻濛青枝傲霜雪上有白雲巢下有蒼虯穴¶
　　　白雲巖¶
煙霞起洞天藤蘿封石室娟娟峰上雲冉冉巖中出¶
　　趙漢¶
　　　泊𤓰洲¶
山寺清鐘曉江帆細雨秋𤓰洲三日泊不為阻風留¶
<pb:KR4h0143_WYG_294-33a>¶
　　　湖上¶
鳥入山光去舟分樹影過秋江平似掌何處起風波¶
　　南大吉¶
　　　閒居二首¶
落落新榆宅深深細栁村出門逢鳥雀歸院見雞豚¶
碧窗紅藥砌青簡緑牙籖花落鶯啼樹風回燕入簾¶
　　林大輅¶
　　　暮春直省¶
<pb:KR4h0143_WYG_294-33b>¶
旋夢醒啼鳥晴窗日欲斜還將多病眼閒看續開花¶
　　孫存¶
　　　劉都幕泉亭¶
濫泉沸山巓汍泉迸山足一鷺飲東泉飛向西泉浴¶
　　李濂¶
　　　良鄉道中¶
沙雁衝車起洲鶯隔岸聞暮看霞氣近疑是漢宫雲¶
　　薛蕙¶
<pb:KR4h0143_WYG_294-34a>¶
　　　花下¶
昨朝花始發今朝花已稀那為風吹落自是鳥驚飛¶
　　　草堂¶
終朝草堂上獨凭烏皮几有時白雲來相見牕户裏¶
　　　滁陽孫氏山中五詠(録二首/)¶
　　　　月橋¶
泊舟板橋口月出溪水緑何處采菱歸遙聞榜歌曲¶
　　　　雲洞¶
<pb:KR4h0143_WYG_294-34b>¶
洞門雙玉扇隔岫窺雲霧裊裊三石梁苔滑不敢度¶
　　　落花¶
今朝捲簾坐時見一花飛不惜芳菲盡春風稍稍稀¶
　　　晚春¶
日長鶯語歇中酒眠髙閣庭院寂無人春風埽紅萼¶
　　　秋浦¶
秋浦多香草當年怨楚臣安知千載後尚有廣騷人¶
　　　東皋¶
<pb:KR4h0143_WYG_294-35a>¶
東皋落日明西候新飈冷徘徊盤石上愛此青松影¶
　　　流觴渠¶
流觴泛激水手攬跳波濕恰怪杯行遲風吹忽相及¶
　　　城南梅開簡友人¶
郭外新梅樹春風吹欲殘未能攜酒出幸為折花看¶
　　顧&KR1729;¶
　　　壽州題壁¶
去郡今千里還家尚幾程春風楊栁色相送石頭城¶
<pb:KR4h0143_WYG_294-35b>¶
　　張治道¶
　　　白鷺¶
沙頭白鷺鷥飛向青山閣日暮行人稀還向沙頭落¶
　　　清明日¶
草沒尚書履花迷御史驄長安佳麗處偏在曲江東¶
　　許宗魯¶
　　　春興¶
野霽花爭發川長栁漸齊春光更何許多在杜陵西¶
<pb:KR4h0143_WYG_294-36a>¶
　　王謳¶
　　　送姚方伯¶
野日流沙白山城落木黄秋來長送别何處折垂楊¶
　　汪應軫¶
　　　登浮峰寺¶
攝衣入空山白雲留我住我欲卧白雲白雲又飛去¶
　　李鳴鶴¶
　　　題畫美人¶
<pb:KR4h0143_WYG_294-36b>¶
一夜春風發芳心不自持佳晨攜女伴花下對彈碁¶
　　郭波¶
　　　宿坪塘舖¶
獨樹郵亭影千山征路塵東鄉今夜月偏照未歸人¶
　　張治¶
　　　秋夜與永寧諸宗丈話舊¶
圓月明髙峰吟蛩在空壁尊酒話青州槐隂露欲滴¶
　　　無碍山房¶
<pb:KR4h0143_WYG_294-37a>¶
碧嶂孤雲宿青天一鶴飛夜龕燈影滅藤月照禪衣¶
　　　九日子言家用壁間白坡韻二絶(録一首/)¶
莫問崑崙山雲斷一千里莫對淵明花秋風中夜起¶
　　　泊漢口走筆簡朱侍御¶
維舟漢江濵水色照黄鶴驄馬何不來風雨横江落¶
　　李黙¶
　　　月下¶
鐘鼎非吾事神仙亦世稀停杯忽惆悵明月上人衣¶
<pb:KR4h0143_WYG_294-37b>¶
　　張逵¶
　　　新年¶
&KR0008;甕三杯酒方牀一覺眠天涯萬里客如此過新年¶
　　任淳¶
　　　野渡¶
潦深望不極問渡莫悽然漁笛蒹葭裏因風到客船¶
　　邵經邦¶
　　　四十明朝是¶
<pb:KR4h0143_WYG_294-38a>¶
四十明朝是頻聞畫鼓撾殘燈持自照忽吐兩三花¶
　　呉益夫¶
　　　喜晴¶
朝日麗郊原晴風動梧竹沙鷗不避人飛來傍船浴¶
　　管浦¶
　　　舟中雜興¶
江水白於練江花紅欲然長風一萬里吹送木蘭船¶
　　張綖¶
<pb:KR4h0143_WYG_294-38b>¶
　　　秋雨¶
秋雨中宵滴寒蛩四壁吟燈前搔短髮誰㑹此時心¶
　　　湖上¶
欲理木蘭舟且檥垂楊樹沙觜兩鴛鴦飛入前湖去¶
　　文徵明¶
　　　夜坐¶
殘月耿猶在流螢忽自飛一聲何處鶴露下欲霑衣¶
　　蔡羽¶
<pb:KR4h0143_WYG_294-39a>¶
　　　　　歸雲亭¶
　　尋幽坐翠微嵐氣濕人衣日暮髙亭上雲歸僧未歸¶
　　　　徐霖¶
　　　　　舟中雜詠二首¶
　　緑樹坐黄鸝青秧㸃白鷺睡起倚船窗知是江南路¶
　　今夜河西宿無眠但數更並船何處客吹笛到天明¶
　¶
　¶
<pb:KR4h0143_WYG_294-39b>¶
　¶
　¶
　¶
　¶
　¶
　¶
　¶
御選明詩巻九十七¶
