# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:44.483992
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷四十六
<pb:KR4h0143_WYG_129-1a>¶
　欽定四庫全書¶
御選宋詩巻四十六¶
　　七言律詩二¶
　　　范仲淹¶
　　　　得李四宗易書¶
　秋風海上憶神交江外書來慰寂寥松柏舊心當化石¶
　塤箎新韻似聞韶須期管鮑垂千古不學張陳負一朝¶
　三復荆州無限意王孫芳草意遥遥¶
<pb:KR4h0143_WYG_129-1b>¶
　　　　歐伯起相訪¶
　海涯牢落若為懐惟子相過未忍廻勁草不隨風偃去¶
　孤桐何意鳯飛來樽藏金醴遲遲進匣鎻雲和特特開¶
　萬古功成有天命浩然攜手上春臺¶
　　　　試筆¶
　偶縁疎拙得天真豈問前途屈與伸車馬縱能欺倦客¶
　江山猶可助騷人嬾如叔夜書盈几狂似淵明酒滿巾¶
　况有南牕姬易在此心那更起纎塵¶
<pb:KR4h0143_WYG_129-2a>¶
　　　送石曼卿¶
河光岳色過秦闗英氣飄飄酒滿顔賈誼書成動西漢¶
謝安人笑起東山亨途去覺雲天近舊隠回思水石閒¶
此道聖朝如不墜疏封宜在立談間¶
　　　桐廬郡齋書事¶
千峯秀處白雲驕吏隠堂邊豈待招數仭堂高誰富貴¶
一枝巢隠自逍遥杯中好物閒宜進林下幽人靜可邀¶
莫道官清無歳計滿山芝术長靈苖¶
<pb:KR4h0143_WYG_129-2b>¶
　　　依韻酬太傅張相公見贈¶
出處曾無致主功南陽為守地猶雄醉醒往日慚漁父¶
得失今朝賀塞翁七里河邊歸帶月百花洲上嘯生風¶
卧龍鄉曲多賢逹願預逍遥九老中¶
　　　依韻答王源叔憶百花洲見寄¶
芳洲名冠古南都最惜塵埃一㸃無樓閣春深來海燕¶
池塘人靜下仙鳬花情柳意憑誰問月彩波光豈易圖¶
溪上山公發新詠許昌何必詫西湖¶
<pb:KR4h0143_WYG_129-3a>¶
　　富弼¶
　　　題安樂窩¶
先生自衛客西畿樂道安閒絶世機再命經筵終不起¶
獨甘窮巷寂無依貫穿百代常窮古吟咏千篇亦造微¶
珍重相知忽相訪醉和風雨夜深歸¶
　　文彦博¶
　　　秋風吟¶
獵徧蘭叢與桂枝巢居未必有先期靈臺十仭烏隨轉¶
<pb:KR4h0143_WYG_129-3b>¶
阿閣三重鳯豈知度栁暗催蟬嘒嘒出雲高送雁離離¶
漢宫玉樹知何限爭忍重吟畫扇詩¶
　　　寓懐¶
高樓閒背夕陽登渺渺長懐不自勝錦瑟有時聞北渚¶
鈿車何日到西陵地寒萱草猶難種天逺瑶華豈易憑¶
多謝蘇門清嘯客了無塵事染壺氷¶
　　　和公儀遊太華¶
山水清音歩歩隨謝家歌舞豈須攜深遊霧市身應潤¶
<pb:KR4h0143_WYG_129-4a>¶
直上蓮峯路不迷細草舒茵承蠟屐長松傾蓋䕶雲梯¶
巖隈靈藥皆堪采采得盈箱亦自提¶
　　　遊史館張大卿靖致政李少卿章史館傅兵部¶
　　　堯俞濟上郊園(時判河陽祈/雪濟源廟作)¶
疇昔常聞處士莊林泉勝景甲山陽一渠寒水流清濟¶
千仭濃嵐聳太行枋口雲歸穿古木燕川風過入修篁¶
前賢舊業何人繼分與三賢作醉鄉¶
　　　余於洛城建昌門内循城得池數百畝其池乃¶
<pb:KR4h0143_WYG_129-4b>¶
　　　唐之藥園因學徐勉作東田引水一支灌其中¶
　　　歳月漸久景物已老喬木修竹森然四合菱蓮¶
　　　蒲芰于沼于沚結茅搆宇務實去華野意山情¶
　　　頗以自適故作是詩¶
引得清伊一𣲖通三灣相接勢無窮便成渺渺江湖趣¶
更有蕭蕭蘆葦風西洛故年為勝地東田今日屬衰翁¶
藥園事跡分明在盡見雲卿舊記中(唐沈佺期雲卿藥/園記東田乃其舊)¶
(地/)¶
<pb:KR4h0143_WYG_129-5a>¶
　　　奉陪伯温中散伯康朝議君實大夫席於所居¶
　　　小園作同甲㑹¶
四人三百十二歳况是同生丙午年招得梁園同賦客¶
合成商嶺采芝仙清談亹亹風盈席素髮飄飄雪滿肩¶
此㑹從來誠未有洛中應作畫圖傳¶
　　田况¶
　　　四月十九日汎浣花溪¶
浣花溪上春風後節物正宜行樂時十里綺羅青蓋密¶
<pb:KR4h0143_WYG_129-5b>¶
萬家歌吹緑楊垂畫船疊鼓臨芳甸綵閣凌波汎羽巵¶
霞景漸曛歸棹促滿城歡醉待旌旗¶
　　王琪¶
　　　金陵賞心亭¶
千里秦淮在玉壺江山清麗壯吳都昔人已化遼天鶴¶
舊畫難尋卧雪圖冉冉流年去京國蕭蕭華髪老江湖¶
殘蟬不㑹登臨意又噪西風入座隅¶
　　余靖¶
<pb:KR4h0143_WYG_129-6a>¶
　　　謝蕭閤副恵茉莉花栽¶
素艷南方獨出羣只應瓊樹是前身自縁香極宜晨露¶
勿謂開遲怨晩春闌檻故將賓榻近丹青重整畫圖新¶
移根得地無華裔從此飛觴不厭頻¶
　　　和胡學士館中庭樹¶
仙材封植九重深苒苒何年别故林晩色半籠青瑣闥¶
春光長在玉山岑靜臨高閣翻清吹坐見覊禽息密隂¶
休羡井梧能待鳯凌霜堅守歳寒心¶
<pb:KR4h0143_WYG_129-6b>¶
　　　和董職方見示初到番禺詩¶
五方殊俗古難并千載猶存古越城(今子城及東有故/壘俗號趙陀城)¶
客聴潮雞迷早夜(三更潮上/即雞鳴)人瞻颶母識隂晴(颶風欲/至黒雲)¶
(起謂之/颶母)波濤洶湧天邊闊犀象斕斒徼外生太守不才¶
當永寄惟憂南畝廢農耕¶
　　趙抃¶
　　　初入峽¶
峽江初過三遊洞天氣新調二月風樵户人家隨處見¶
<pb:KR4h0143_WYG_129-7a>¶
仙源雲路有誰通峯巒壓岸東西碧桃李臨波上下紅¶
險磧惡灘各㡬許晩停征棹問漁翁¶
　　　同萬州相里殿丞遊溪西山寺¶
使君呼客入山行曉徑前驅照彩旌蠻女背樵巖側避¶
野僧攜刺馬頭迎千層雲水迷三峽一閧人煙認百城¶
樓閣凭餘清我聴竹風蕭瑟澗泉鳴¶
　　　題杭州清風閣¶
庭有松蘿砌有苔退公聊此逺塵埃潮音隠隠海門至¶
<pb:KR4h0143_WYG_129-7b>¶
泉勢潺潺石縫來夜榻衾裯仙夢覺曉牕燈火佛書開¶
休官不久輕舟去喜過嚴陵舊釣臺¶
　　　鈐兵王閣使素芳亭賞梅花¶
素萼清香並酒巵主人勤意囑留詩為逢蜀國新開日¶
却憶江南舊賞時春早未通桃李信臘殘都放雪霜姿¶
先公舊植亭欄外肯構重來見本枝(先司空鈐兵日始/創是亭間使□其)¶
(職可謂/有子矣)¶
　　　下牢津¶
<pb:KR4h0143_WYG_129-8a>¶
拖舟百丈苦攀躋一過牢津恍自迷花放亂紅迎綵斾¶
谷傳深響答鳴鼙避人幽鳥凌雲噪抱子驚猿走險啼¶
春岫重重春水緑却疑身在武陵溪¶
　　　次韻范師道御史¶
昔如李郭去登仙今復東行並客船夾岸雲山千里路¶
滿襟風月九秋天持杯旋斫桐江鱠覓句頻賡蜀國牋¶
君到七閩佳麗地荔枝紅發欲殷然¶
　　　招運判霍交囘轅¶
<pb:KR4h0143_WYG_129-8b>¶
自卭之雅漸高丘所過從容盡勝遊白鶴山頭雲裏寺¶
金雞闗外雨中州公今南按蠲民瘼歳已西成輟上憂¶
江瀆荷花開似錦且同歸去采蓮舟¶
　　張方平¶
　　　送吳春卿赴都¶
法座臨軒策俊髦同君陛見預旌招疲駑十駕始千里¶
孤鶴一飛先九霄蘭棹秋風行邐迤觚稜旭日勢岧嶤¶
石渠為謝諸儒彦行邁同趨便殿朝¶
<pb:KR4h0143_WYG_129-9a>¶
　　　蝶¶
遲景融融暖氣浮中園曲密小庭幽春風故引顛狂甚¶
芳樹相容爛漫遊不慣風流輸楚女嬾將身世問莊周¶
有時潛見多情處每遇王孫盡日留¶
　　　青陽峽¶
竒峯疊巘無重數横澗飛泉㑹一溪老樹藤蘿從古長¶
寒空雲靄與天迷幽中應有神仙住深處無聞猿鳥啼¶
野性舊多山水癖恨無心賞此相攜¶
<pb:KR4h0143_WYG_129-9b>¶
　　唐介¶
　　　寄杭州孫資政¶
何人富貴不圖安大抵為臣節欲完手執樞機謀國易¶
心存忠義入時難臨風未覺龍媒老衝斗誰知劒氣寒¶
天子聖神思舊徳肯教旌馭久盤桓¶
　　胡宿¶
　　　津亭¶
津亭歌闋戒棠舟五兩風來不暫留西北浮雲連魏闕¶
<pb:KR4h0143_WYG_129-10a>¶
東南初日滿秦樓層城渺渺人傷别芳草淒淒客倦遊¶
平樂舊歡收不得更憑飛夢到瀛洲¶
　　　寄昭潭王中立¶
高絃一弄武陵深六幕天空萬里心吳苑歌驪成逺别¶
楚峯回雁好歸音十千羙酒花期隔三百枯碁奕思沉¶
莫上孤城頻送目浮雲西北是家林¶
　　　沖虛觀¶
五粒青松䕶翠苔石門岑寂斷纎埃水浮花片知仙路¶
<pb:KR4h0143_WYG_129-10b>¶
風遞鸞聲認嘯臺桐井曉寒千乳斂茗園春嫩一旗開¶
馳煙未勒山亭字可是英靈許再來¶
　　　淮南發運趙邢州被詔歸闕¶
天臺封詔紫泥馨馬首前瞻北斗城人在函闗先望氣¶
帝於京兆最知名一區東第趨晨近數刻西廂接晝榮¶
正是兩宫裁化日百金雙璧拜虞卿¶
　　石介¶
　　　留題敏夫隠居¶
<pb:KR4h0143_WYG_129-11a>¶
三廻到此尋逋客杯案蕭疎滋味長山飯半甌橡子熟¶
春蔬一筯术苖香四時泉石應無夏滿谷雲霞别是鄉¶
終待共君結鄰里竹邊相並兩閒房¶
　　　村居¶
幽居一畝枕溪稜堦下松杉纒古藤常愛園林深似隠¶
不嫌門户冷如僧菱宜過社猶催種山近經秋亦嬾登¶
巳把壯心閒頓置少年莫要苦相憎¶
　　張先¶
<pb:KR4h0143_WYG_129-11b>¶
　　　題花下無相院西溪¶
積水涵虛上下清㡬家門户岸㾗平浮萍破處見山影¶
小艇歸時聞草聲入郭僧尋塵裏去過橋人似鑑中行¶
已憑軟語添秋色莫放修蘆礙目生¶
　　　吳江¶
春後銀魚霜下鱸逺人曾到合思吳欲圖江色不上筆¶
靜覔鳥聲深在蘆落日未昬聞市散青天都淨見山孤¶
牆南水漲虹垂影清夜燈光照太湖¶
<pb:KR4h0143_WYG_129-12a>¶
　　梅摯¶
　　　自和寒食韻¶
龜堞春遊土著奢青青踏去冐煙華翠停舴艋客尋寺¶
紅卸羃䍦人上車亭落五重沽卓酒釵行十二歩潘花¶
乘歡盡醉高陽侣倒載歸來不認家¶
　　歐陽修¶
　　　和應之同年秋日雨中登廣愛寺閣寄梅聖俞¶
經年都洛與君交共寄詩中思最豪舊社更誰能擁篲¶
<pb:KR4h0143_WYG_129-12b>¶
新秋有客獨登高徑蘭欲謝悲零露籬菊空開泛凍醪¶
縱使河陽花滿縣亦應留滯感潘毛¶
　　　初出真州汎大江作¶
孤舟日日去無窮行色蒼茫杳靄中山浦轉帆迷向背¶
夜江看斗辨西柬滮田漸下雲間雁霜日初丹水上楓¶
蓴菜鱸魚方有味逺來猶喜及秋風¶
　　　松門¶
島嶼松門數里長懸崖對起碧峯雙可憐勝境當前塞¶
<pb:KR4h0143_WYG_129-13a>¶
翻使流人戀此邦亂石驚灘喧醉枕淺沙明月入船牕¶
因遊始覺南來逺行盡荆江見蜀江¶
　　　冬至後三日陪丁元珍遊東山寺¶
幕府文書日已稀清樽歳宴喜相攜寒山帶郭穿松路¶
瘐馬尋春踏雪泥翠蘚蒼崖森古木緑蘿盤石暗深谿¶
為貪賞物來猶早迎臘梅花吐未齊¶
　　　至喜堂新開北軒植楠木兩株走筆呈元珍表¶
　　　臣¶
<pb:KR4h0143_WYG_129-13b>¶
為鄰碧砌宜佳樹自劚蒼苔選緑叢不向芳菲趂開落¶
直須霜雪見青葱披條泫轉清晨露響葉蕭騷半夜風¶
時掃濃隂北牕下一枰閒且伴衰翁¶
　　　戲答元珍¶
春風疑不到天涯二月山城未見花殘雪壓枝猶有橘¶
凍雷驚筍欲抽芽夜聞歸雁生鄉思病入新年感物華¶
曾是洛陽花下客野芳雖晩不須嗟¶
　　　再至西都¶
<pb:KR4h0143_WYG_129-14a>¶
伊川不到十年間魚鳥今應怪我還浪得浮名銷壯節¶
羞將白髮見青山野花向客開如笑芳草留人意自閒¶
却到謝公題壁處向風清淚獨潺潺¶
　　　送沈待制陜西都運¶
㡬歳瘡痍近息兵經營方喜得時英從來漢粟勞飛輓¶
當使秦人自戰耕道左旌旗諸將列馬前弓劒六蕃迎¶
知君材力多閒暇剰聴陽闗醉後聲¶
　　　懐嵩樓新開南軒與郡僚小飲¶
<pb:KR4h0143_WYG_129-14b>¶
繞閣雲煙匝萬重昔人於此感懐嵩霜林落後山爭出¶
野菊開時酒正濃解帶西風飄畫角倚欄斜日照青松¶
㑹須剩酒攜嘉客踏雪來看羣玉峯¶
　　　初至潁州西湖種瑞蓮黄楊寄淮南轉運吕度¶
　　　支發運許主客¶
平湖十頃碧琉璃四面清隂乍合時柳絮已將春去逺¶
海棠應恨我來遲啼禽似與遊人語明月閒撑野艇隨¶
每到最佳堪樂處却思君共把芳巵¶
<pb:KR4h0143_WYG_129-15a>¶
　　　去思堂手植雙柳今已成隂因而有感¶
曲欄高柳拂層簷却憶初栽映碧潭人昔共遊今孰在¶
樹猶如此我何堪壯心無復身從老世事都銷酒半酣¶
後日更來知有㡬攀條莫惜駐征驂¶
　　　内直對月寄子華舎人持國廷評¶
禁署沉沉玉漏傳月華雲表溢金盤纎埃不隔光初滿¶
萬物無聲夜向闌蓮燭燒殘愁夢斷蕙爐熏歇覺衣單¶
水精宫鎻黄金闕故比人間分外寒¶
<pb:KR4h0143_WYG_129-15b>¶
　　　和梅公儀嘗茶¶
溪山擊鼓助雷驚逗曉靈芽發翠莖摘處兩旗香可愛¶
貢來雙鳯品尤精寒侵病骨惟思睡花落春愁未解醒¶
喜共紫甌吟且酌羡君瀟灑有餘清¶
　　　和較藝書事¶
相隨懐詔下天閽一鎻南宫隔幾旬玉麈清談消永日¶
金樽羙酒惜餘春杯盤餳粥春風冷池館榆錢夜雨新¶
猶是人間好時節歸休過我莫辭頻¶
<pb:KR4h0143_WYG_129-16a>¶
　　　早朝感事¶
疎星牢落曉光微殘月蒼龍闕角西玉勒爭門隨仗入¶
牙牌當殿報班齊羽儀雖接鴛兼鷺野性終存鹿與麛¶
笑殺汝隂常處士十年騎馬聴朝雞¶
　　　三日赴宴口占¶
賜飲初逢禊節佳昆池新漲碧無涯九門寒食多遊騎¶
三月春隂正養花共喜流觴修故事自憐雙鬢惜年華¶
鳯城殘照歸鞍晩禁籞無風柳自斜¶
<pb:KR4h0143_WYG_129-16b>¶
　　　遊石子澗(富相公/創亭)¶
嶻嶭高亭古澗隈偶攜佳客共徘徊席間風起聞天籟¶
雨過山光入酒杯泉落斷崖舂壑響花藏深崦過春開¶
麏麚禽鳥莫驚顧太守不將車騎來¶
　　　水磨亭子¶
多病山齋厭鬱蒸經時久不到東城新荷出水兩飛鷺¶
喬木成隂百囀鶯載酒未妨佳客醉憑高仍見老農耕¶
使君自有林泉趣不用絲簧亂水聲¶
<pb:KR4h0143_WYG_129-17a>¶
　　　樓頭¶
百尺樓頭萬疊山楚江南望隔晴煙雲藏白道天垂幕¶
簾捲黄昏月上弦桑落蒲城催熟酒柳衰章陌感彫年¶
髪光如葆寧禁恨不待為郎已䬃然¶
　　　送趙山人歸舊山¶
屈賈江山思不休霜飛翠葆忽驚秋吟抛楚畹蘭苕老¶
歸有淮山桂樹留䀨耳春池蛙兩部比封秋塢橘千頭¶
嗔條怒穎真堪媿莫染衣塵更逺遊¶
<pb:KR4h0143_WYG_129-17b>¶
　　　即目¶
李徑隂森接翠疇押簾風日澹清秋晩烏藏柳棲殘照¶
逺燕傷風失故樓星漢經年雖可望雲波千疊不緘愁¶
平居革帶頻移孔誰問無聊沈隠侯¶
　　　昨日偶陪後騎同適近郊謹成七言四韻兼呈¶
　　　聖俞¶
堤柳纔黄已落梅尋芳弭蓋共徘徊桑城日暖蠶催浴¶
麥壠風和雉應媒别浦人嬉遺翠羽弋林春廢鎻歌臺¶
<pb:KR4h0143_WYG_129-18a>¶
歸鞍暮逼官街鼓府吏應驚便面回¶
　　　贈王介甫¶
翰林風月三千首吏部文章二百年老去自憐心尚在¶
後來誰與子爭先朱門歌舞爭新態緑綺塵埃試拂絃¶
常恨聞名不相識相逢尊酒盍流連¶
　　　初夏西湖¶
積雨新晴漲碧溪偶尋行處獨依依緑隂黄鳥春歸後¶
紅蘤青苔人跡稀萍匝汀洲魚自躍日長欄檻燕交飛¶
<pb:KR4h0143_WYG_129-18b>¶
林僧不用相迎送吾欲臺頭坐釣磯¶
　　蘇舜欽¶
　　　留題樊川李長官莊¶
杜曲東邊風物幽我來繫馬獨淹留門前翠影山無數¶
竹下寒聲水亂流酒壓新陳常得醉花開番次不知秋¶
主公堆案縈官事早晩歸來今白頭¶
　　　天章道中¶
畫鷁低飛湖水平高低樓閣滿稽城人遊鏡裏山相照¶
<pb:KR4h0143_WYG_129-19a>¶
魚戲空中日共明盡是荷花香不斷忽逢溪雨氣尤清¶
藍轝却上蘭亭歩猿鳥雲蘿伴此行¶
　　　望太湖¶
杳杳波濤閲古今四無邊際莫知深潤通曉月為清露¶
氣入霜天作暝隂笠澤鱸肥人膾玉洞庭柑熟客分金¶
風煙觸目相招引聊為停橈一楚吟¶
　　　阻風野寺有感呈子履¶
輕舟留滯巳春殘攜手棲棲田野間盡日東風吹百草¶
<pb:KR4h0143_WYG_129-19b>¶
有時雙鷺下前灣古來少見如君困世上應無似我閒¶
抖擻塵襟莫回首謗書終不到溪山¶
　　　秋宿虎丘寺數夕執中以詩見貺因次原韻¶
生事飄然付一舟吳山蕭寺且淹留白雲巳有終身約¶
醁酒聊驅萬古愁峽束蒼淵深貯月巖排紅樹巧粧秋¶
自嗟塵土先衰老底事孤僧亦白頭¶
　　　夜聞笮酒有聲因而成詠¶
糟牀新壓響冷冷欹枕初聞睡自輕㡬段愁悰俱滴破¶
<pb:KR4h0143_WYG_129-20a>¶
一番歡意已篘成空階夜雨徒傳句三峽流泉無此聲¶
只待松軒看飛雪呼賓同飲甕頭清¶
　　梅堯臣¶
　　　依韻和歐陽永叔同遊近郊¶
洛水橋邊春已廻柳條葱蒨眼初開無人拾翠過幽渚¶
有客尋芳上古臺林邃珍禽時一囀酒酣紅日未西頽¶
知君最是憐風物更約偷閒取次來¶
　　　依韻和永叔同遊上林院後亭見櫻桃花悉已¶
<pb:KR4h0143_WYG_129-20b>¶
　　　披謝¶
去年君到見春遲今日尋芳是夙期祗道朱櫻纔弄蕊¶
及來幽澗巳殘枝飄英尚有遊蜂戀著子惟應谷鳥知¶
把酒聊能慰餘景乘歡不厭夕陽時¶
　　　送樂職方知泗州¶
長堤凍柳不堪折窮臘使君單騎行蘇合輕裘霜莫犯¶
銅牙大弩吏先迎山旁楚賈連檣泊水上禹書寒磬清¶
試向郡樓東北望煙波千里月臨城¶
<pb:KR4h0143_WYG_129-21a>¶
　　　次韻和長文禖祀郊外見寄并呈韓子華¶
鵓鴣知雨在桑中雄逐雌飛自不同胡粉未生輕蝶白¶
燕脂先綻野櫻紅高高樹裏鞦韆月獵獵牆頭蓓蕾風¶
曉下祠壇多寄咏衣冠方侍大明宫¶
　　　宫槐¶
漢家宫殿䕃長槐嫩色葱䓤不染埃天仗龍旂穿影去¶
鈎陳豹尾拂枝來青蟲掛後蜂銜子素月生時桂並栽¶
我意方同杜工部冷淘惟喜葉新開¶
<pb:KR4h0143_WYG_129-21b>¶
　　　次韻景彞三月十六日范景仁家同飲還省宿¶
種桃依竹似仙家邀對春風共泛霞席上未觀雙舞鳳¶
城頭已覺聚啼鴉匆匆跨馬人歸省羃羃生煙樹歛花¶
稚子候門知我醉東方明月照扉斜¶
　　　送李載之殿丞赴海州𣙜務¶
𤓰蔓水生風雨多吳船發棹唱吳歌槎從秋漢下應快¶
人憶故園歸奈何世事靜思同轉轂物華催老劇飛梭¶
茶官别有清閒味海月團圓入酒螺¶
<pb:KR4h0143_WYG_129-22a>¶
　　　上元從主人登尚書省東樓¶
閶闔前臨萬歳山燭龍銜火夜珠還高樓迥出星辰裏¶
曲蓋遥瞻紫翠間轣轆車聲碾明月參差蓮艷競紅顔¶
誰教言語如鸚鵡便著金籠密鎻闗¶
　　　自和¶
沉水香焚金博山杜陵誰復與車還馬尋綺陌知何曲¶
人在珠簾第㡬間法部樂聲長滿耳上樽醇味易酡顔¶
更貧更賤皆能樂十二重門不上闗¶
<pb:KR4h0143_WYG_129-22b>¶
　　　又和¶
康莊咫尺有千山欲問紫姑應巳還人似嫦娥來陌上¶
燈如明月在雲間車頭小女雙垂髻簾裏新粧一破顔¶
却下玉梯雞已唱謾言齊客解偷闗¶
　　　和吳長文舎人對雪懐永叔内翰¶
紫禁低雲拂綺櫳西垣人憶玉堂翁撚髭覔句方傳咏¶
著樹成花尚舞空不管因風吹塞外任教飛片落杯中¶
曉來城郭遮無路阮籍驅車莫歎窮¶
<pb:KR4h0143_WYG_129-23a>¶
　　　和宋次道答弟中道寄懐¶
陸家兄弟苦西東黄耳傳書近已通共歎流年同轉轂¶
各驚華髪似飛蓬河冰夜合知霜勁塞霧朝開見日紅¶
臘盡春來又相逺江南江北望歸鴻¶
　　葉清臣¶
　　　先照寺¶
一徑凉颷響萬松青霞紫霧秘靈踪寒生列洞前溪雨¶
聲到諸天午夜鐘仙頂月高猶駕鶴隂潭雲起舊降龍¶
<pb:KR4h0143_WYG_129-23b>¶
出塵境界無多逺已上金庭第七重¶
　　蔡襄¶
　　　上元進詩(并序/)¶
　　伏覩元夕法駕特御端門宣諭臣僚曰上元觀燈¶
　　不為遊賞蓋與民同樂也臣職在文字恭惟徳音¶
　　宣布睿旨感詩人揄揚盛羙之私輙成短章上干¶
　　宸覧¶
疊聳青峯寳炬森端門初晩翠華臨宸遊不為三元夜¶
<pb:KR4h0143_WYG_129-24a>¶
樂事全歸萬衆心天上清光開夜色人間和氣閣春隂¶
要知盡作華封祝四十年來恵愛深¶
　　　漳南十詠(録二首/)¶
　　　　滿月池亭¶
有客高懐脱世塵碧灣晴檻樂遊頻無心自合波中月¶
照影誰分鑑内人莎砌亂蛙爭噪雨杏梁雙燕欲留春¶
長年老厭趨毫末来揖孤雲作上賓¶
　　　　西湖¶
<pb:KR4h0143_WYG_129-24b>¶
湖上山光一筍青佛宫高下裹巖扄煙收水曲開塵匣¶
春送人家入畫屏竹氣更清初霽雨梅英猶細欲殘星¶
吳船越棹知何處柳拂長堤月滿汀¶
　　　宿延平津¶
嗚籟蕭森萬木聲濃嵐環合亂峯青樓臺矗起雙溪㑹¶
雷電交時一劒靈曉市人煙披霽旭夜潭漁火鬭寒星¶
畫屏曾指孤舟看今日孤舟在畫屏¶
　　　耕園驛¶
<pb:KR4h0143_WYG_129-25a>¶
新晴特地入煙霞道並南山轉更賖幽磬過鄰溪口寺¶
衆鷄鳴午野人家洞深墮溜先如雨石古籠籐亂放花¶
潘岳小園猶作賦輕軒選勝樂無涯¶
　　　庚子上元即事¶
老去年華只自驚又逢佳節向山城春臨半夜寒猶重¶
月到中天色更清上客風流連宿醉遊人歌調得新聲¶
遥思鳯闕行時令紅繖朱闌萬燭明¶
　　龔宗元¶
<pb:KR4h0143_WYG_129-25b>¶
　　　送陳友之四明¶
短亭祖帳接平川柳拂廻波繫畫船漸向落暉分繡袖¶
忍聴離曲怨鵾絃雲連稽嶺應懐古路近花源好訪仙¶
那更憑高望天際江堤煙重草綿綿¶
　　劉敞¶
　　　招友上清宫¶
修竹高松無俗塵全然不似近城闉黄冠習靜多藏客¶
野鳥忘機却傍人高閣切雲銜落日廣庭霏雨濕清珉¶
<pb:KR4h0143_WYG_129-26a>¶
北牕固有逍遥地來讀離騷戴角巾¶
　　　臨波亭¶
緑楊菲草舊無蹊竹塢花源敵剡溪水影時翻高檻動¶
天形畧抱却城低逢迎野興鷗雙下㸃綴春愁鶯亂啼¶
宿雨楚山雲正滿高人莫上使人迷¶
　　　獨宿直舎¶
談笑從容宫漏稀高軒去盡掩重扉風含玉宇霜威勁¶
月墮牕疏燭影微周衛相望喧夕警爐香不斷䕶朝衣¶
<pb:KR4h0143_WYG_129-26b>¶
塵軀更覺仙山峻旅夢端從江海歸¶
　　　集禧齋¶
雨餘風露似新秋燈燭愔愔十二樓高枕江湖時獨往¶
巻簾河漢正西流人間浪逐顛㝠客物外初知汗漫遊¶
拂露却趨青閣路蓬萊回顧五雲浮(是日事畢/仍赴早朝)¶
　　　和御製後苑賞花釣魚¶
四照繁英拂檻開九重芝蓋賞春來卿雲共和光華旦¶
瑞露偏凝沆瀣杯池藻躍魚波淡蕩林光傾日景徘徊¶
<pb:KR4h0143_WYG_129-27a>¶
淮陽閉閣頭今白夢繞鈞天惜未陪¶
　　張徴¶
　　　自然亭¶
久雨妨漁復滯樵自然亭上一逍遥萬縁不自閒中起¶
百事惟於睡裏消老去自知如蠛蠓病來誰悟似芭蕉¶
愛名之世忘名客幸有山林舊市朝¶
　　黄庶¶
　　　和題雲臺觀¶
<pb:KR4h0143_WYG_129-27b>¶
太華疑連畢昴回欲觀形勝上雲臺雪中地把銀屏立¶
雨後天將畫軸開景好更宜和月看客忙常是愛山來¶
我知遊者登臨意常恨西軒落日催¶
　　蘇洵¶
　　　香¶
擣麝篩檀入範模潤分薇露合雞蘇一絲吐出青煙細¶
半炷燒成玉筯粗道士每占經次第佳人惟騐繡工夫¶
軒牕几席隨宜用不待高擎鵲尾爐¶
<pb:KR4h0143_WYG_129-28a>¶
　　曾鞏¶
　　　錢塘上元夜祥符寺陪咨臣郎中文燕席¶
月明如晝露華濃錦帳名郎笑語同金地夜寒消羙酒¶
玉人春困倚東風紅雲燈火浮滄海碧水樓臺浸逺空¶
白髪蹉跎歡意少强顔猶入少年叢¶
　　　和史館相公上元觀燈¶
九衢仙仗豫遊歸寶燭星繁換夕暉傳醆未斜清禁月¶
散花還拂侍臣衣天香暗度金虯暖宫扇雙開彩鳯飛¶
<pb:KR4h0143_WYG_129-28b>¶
法曲世人聴未足郤迎朱輦下端闈¶
　　　環波亭¶
水心還有拂雲堆日日應須把酒杯楊柳巧含煙景合¶
芙蓉爭帶露華開城頭山色相圍出簷底波聲四面來¶
誰信瀛洲未歸去兩州俱得小蓬萊¶
　　　早起赴行香¶
枕前聴盡小梅花起見中庭月未斜微破宿雲猶度雁¶
欲深柳色已藏鴉井轤聲急催寒玉籠燭光繁秉綘紗¶
<pb:KR4h0143_WYG_129-29a>¶
行到市橋人語密馬頭依約對朝霞¶
　　　南軒竹¶
密竹姢姢數十莖早天瀟灑有高情風吹已送煩心醒¶
雨洗還供晩眼清新筍仍穿苔石上碎隂微破粉牆生¶
應須萬物冰霜後來看琅玕色轉明¶
　　　甘露寺多景樓¶
欲收佳景此樓中徙倚闌干四望通雲亂水光浮紫翠¶
天含山氣入青紅一川鐘唄淮南月萬里帆檣海外風¶
<pb:KR4h0143_WYG_129-29b>¶
老去衣衿塵土在祗將心目羡㝠鴻¶
　　　金山寺¶
塵外岧嶤鷲嶺宫架虛排險出青紅林光巧轉滄波上¶
海色遥涵白日東夜靜神龍聴呪食秋深蒼鶻起摶風¶
連荆控蜀長江水盡在回廊顧盼中¶
　　李覯¶
　　　篷屋¶
長簷數尺庇堂東疏漏從來只有篷日影碎如秋樹下¶
<pb:KR4h0143_WYG_129-30a>¶
雨聲初似夜船中竹經蠧後多垂地筍到乾時半捲空¶
此處想非人所競江湖終是屬漁翁¶
　　　野意亭¶
福唐城郭掌中窺旭日登臨到落暉誰在畫簾沽酒處¶
㡬多鳴櫓趂潮歸晴時海色依稀辨醉後鄉愁積漸微¶
山鳥不知紅粉樂纔聞歌板便驚飛¶
　　　題袁州東湖樂游堂呈龍學¶
古郡城池已枕江重湖更在郡東方水仙座下魚鱗赤¶
<pb:KR4h0143_WYG_129-30b>¶
龍女門前橘樹香路絶塵埃非灑埽地無風雨亦清凉¶
使君待客多娛樂只有醒時覺異鄉¶
　　陶弼¶
　　　閣皁¶
萬仭天然閣皁形隂陽不似衆山青一區海上神仙宅¶
數曲人間水墨屏華表鶴歸春谷響玉京龍起夜潭腥¶
可憐張葛無人繼三級高壇拂杳㝠¶
　　周惇頤¶
<pb:KR4h0143_WYG_129-31a>¶
　　　觀巴嶽木蓮¶
仙姿元是華巔栽不向東林沼上開嫩蕊曉隨梅雨放¶
清香時傍竹風來枝懸縞帶垂金彈瓣落蒼苔墜玉杯¶
若使耶溪少年見定抛蘭槳到巖隈¶
　　邵雍¶
　　　小圃逢春¶
隨分亭欄亦弄妍不妨時傍酒罏邊夜檐静透花間月¶
晝户晴生竹外煙事到悟來皆偶爾天教閒去豈徒然¶
<pb:KR4h0143_WYG_129-31b>¶
壺中日月長多少爛占風光十二年¶
　　　秋遊¶
七月芙蕖正爛開東南園近日徘徊有時風向池心過¶
無限香從水面來罨畫溪深方誤入洞庭湖晩未成廻¶
坐來一霎蕭蕭雨又送新凉到酒杯¶
　　馮京¶
　　　謝潭倅南宫遷¶
嘗思鵬海翮飛翻曾得天風送羽翰恩比丘山何以戴¶
<pb:KR4h0143_WYG_129-32a>¶
心同金石欲移難經年空歎音書絶千里常思道義歡¶
每向江陵訪遺治邑人猶指縣題看¶
　　司馬光¶
　　　和宋次道大慶殿上元迎駕¶
鳯律年華到尚新九重氣象巳成春曉雲低拂羽林仗¶
宿雨先清紫陌塵玉殿鳴梢傳警蹕彤庭委佩集簮紳¶
闕前無復魚龍戲自有驩謡億萬人¶
　　　寒食御筵口號二首¶
<pb:KR4h0143_WYG_129-32b>¶
雨意沉沉潑火餘䕫龍盛集退朝初酒殽絡繹來丹禁¶
冠劒參差下玉除紫鳯歸飛雲爛漫黄鸝新展柳扶疎¶
麥禾滿野邊烽息佳節何妨賦樂胥¶
聖主襃優鼎軸臣金觴玉醴照青春萬家煙火朝來靜¶
九陌風光雨後新高燕翻飛驚紫綬餘花㸃綴託朱輪¶
問牛因得觀民俗不獨嬉遊惜令辰¶
　　　次韻和韓子華寒食休沐與諸公同㑹趙令園¶
　　　暮歸馬上偶成¶
<pb:KR4h0143_WYG_129-33a>¶
冠蓋連翩陌上來風光爛漫擁樓臺玉巵貯酒隨宜飲¶
綺席尋花觸處開小雨前宵先潑火季春明日又吹灰¶
須知勝集人間少惆悵金羈容易廻¶
　　范鎮¶
　　　遊學射山¶
㡬年魂夢寄西州春晩歸逢學射遊十里香風塵不動¶
半山晴日雨初收指麾赤隊呈飛騎次第紅粧數勝籌¶
夾道綺羅瞻望處管絃旌斾擁遨頭¶
<pb:KR4h0143_WYG_129-33b>¶
　　王珪¶
　　　依韻恭和聖製上元觀燈¶
雪銷華月滿仙臺萬燭當樓寳扇開雙鳯雲中扶輦下¶
六鰲海上駕山來鎬宫春酒霑周宴汾水秋風陋漢才¶
一曲昇平人盡樂君王又進紫霞杯¶
　　　次韻和元厚之平羌¶
詔收新土鳯林東四百年來一戰功蔥嶺自横秦塞上¶
金城還落漢圖中輕裘坐款無遺䇿折箭來庭有舊風¶
<pb:KR4h0143_WYG_129-34a>¶
零雨未濛音已㨗不勞歸旅詠周公¶
　　王安石¶
　　　段約之園亭¶
愛公池館得忘機初日流連至落暉菱暖紫鱗跳復没¶
柳隂黄鳥囀還飛徑無凡草惟生竹盤有嘉蔬不采薇¶
勝事閬州雖或有終非吾土豈如歸¶
　　　送項判官¶
斷蘆洲渚落楓橋渡口沙長過午潮山鳥自呼泥滑滑¶
<pb:KR4h0143_WYG_129-34b>¶
行人相對馬蕭蕭十年長自青衿識千里來非白璧招¶
握手祝君能强飯華簪常得從雞翹¶
　　　登寳公塔¶
倦童疲馬放松門自把長笻倚石根江月轉空為白晝¶
嶺雲分暝與黄昏䑕揺岑寂聲隨起鵶矯荒寒影對翻¶
當此不知誰客主道人忘我我忘言¶
　　　示俞秀老¶
繚繞山如涌翠波人家一半在煙蘿時豐笑語春聲早¶
<pb:KR4h0143_WYG_129-35a>¶
地僻追尋野興多窣堵朱甍開北向招提素脊隠西阿¶
暮春要與君攜手處處相煩作好歌¶
　　　讀眉山集次韻雪詩(録一首/)¶
若木昬昬未有鴉凍雷深閉阿香車摶雲忽散簁為屑¶
剪水如分綴作花擁帚尚憐南北巷持杯能喜兩三家¶
戲挼弄掬輸兒女羔袖龍鐘手獨义¶
　　　和御製賞花釣魚二首¶
䕃幄晴雲拂曉開傳呼仙仗九天來披香殿上留朱輦¶
<pb:KR4h0143_WYG_129-35b>¶
太液池邊送玉杯宿蕊暖含風浩蕩戲鱗清映日徘徊¶
宸章獨與春爭麗恩許賡歌豈易陪¶
藹藹祥雲輦路晴傳呼萬歳襍春聲蔽虧玉仗宫花密¶
映燭金溝御水清珠蕊受風天上暖錦鱗吹浪日邊明¶
從容樂飲真榮遇願賦嘉魚頌太平¶
　　　御溝¶
渺渺金河漲欲平數支分緑報清明常縈輦路漂花去¶
更引流杯送酒行靜見金輿穿樹影清含玉漏過牆聲¶
<pb:KR4h0143_WYG_129-36a>¶
衰顔一照自多感回首江南春水生¶
　　　次韻祖擇之登紫微閣¶
漠漠秋隂䕶掖垣青雲柢在兩楹間宫樓唱罷雞人退¶
門闕朝歸虎士閒華蓋北瞻天帝座蓬萊東想道家山¶
却慙久此隨諸彦文采初無豹一斑¶
　　　和王微之秋浦望齊山感李太白杜牧之¶
齊山置酒菊花開秋浦聞猿江上哀此地流傳空筆墨¶
昔人埋沒巳蒿萊平生志業無高論末世篇章有逸才¶
<pb:KR4h0143_WYG_129-36b>¶
尚得使君驅五馬與尋陳迹久徘徊¶
　　　不到太初兄所居遂已十年以詩攀寄¶
一水衣巾剪翠綃九峯環佩刻青瑶生才故有山川氣¶
卜築兼無市井囂三葉素風門閥在十年陳迹履綦消¶
歸榮早晩重携手莫負幽人久見招¶
　　　和晩菊¶
不得黄花九日吹空看野葉翠葳蕤淵明酩酊知何處¶
子羙蕭條向此時委翳似甘終草莽栽培空欲傍藩籬¶
<pb:KR4h0143_WYG_129-37a>¶
可憐蜂蝶飄零後始有閒人把一枝¶
　　　酬淨因長老樓上翫月見懐有疑君魂夢在清¶
　　　都之句¶
道人心與世無求隠几蕭然在此樓坐對高梧傾曉月¶
看翻清露洗新秋登臨更欲邀元亮披冩還能擬恵休¶
顧我不知天上樂虛疑昨夜夢仙遊¶
　　　再至京口寄漕使曹郎中¶
漂流曾落此江邊憶與詩翁賦浩然鄉國去身猶萬里¶
<pb:KR4h0143_WYG_129-37b>¶
驛亭分首已三年北城紅出高枝靚南浦青回老樹圓¶
還似昔時風露好只疑談笑在君前¶
　　　次韻平甫金山㑹宿寄親友¶
天末海門横北固煙中沙岸似西興已無船舫猶聞笛¶
逺有樓臺祗見燈山月入松金破碎江風吹水雪奔騰¶
飄然欲作乘桴計一到扶桑恨未能¶
　　　登西樓¶
樓影侵雲百尺斜行人樓上憶天涯情多自悔登臨數¶
<pb:KR4h0143_WYG_129-38a>¶
目極因驚悵望賖一曲平蕪連古樹半分殘日帶明霞¶
潘郎何用悲秋色祗此傷春髪巳華¶
　　　春寒¶
春風滿地月如霜拂曉鐘聲到景陽花底裌衣朝宿衛¶
柳邊新火夜嚴妝氷殘玉甃泉初動水澀銅壺漏更長¶
從此暄妍知㡬日便應鶗鴂損年芳¶
　　　法喜寺¶
門前白道自縈廻門下青莎間緑苔雜樹繞花鶯引去¶
<pb:KR4h0143_WYG_129-38b>¶
壊簷無幙燕歸來寂寥誰共樽前酒牢落空留案上杯¶
我憶故鄉誠不淺可憐鶗鴂重相催¶
　　　長干寺¶
梵館清閒側布金小塘回曲翠文深柳條不動千絲直¶
荷葉相依萬蓋隂漠漠岑雲相上下翩翩沙鳥自浮沉¶
羈人樂此忘歸去忍向西風學越吟¶
　　　泛舟青溪入水門登高齋奉呈康叔¶
簿領紛紛惜此時起攜佳客散沉迷十圍但見諸營柳¶
<pb:KR4h0143_WYG_129-39a>¶
九曲難尋故國溪牽埭欲隨流水逺放船終礙畫橋低¶
子猷清興何曾盡想憶高齋更一躋¶
　　　送沈康知常州¶
作客蘭陵迹巳陳為傳謡俗記州民溝塍半費田疇薄¶
厨傳相仍市井貧常恐勞人輕白屋忽逢佳士得朱輪¶
殷勤話此還惆悵最憶荆溪兩岸春¶
　　　九日登東山寄昌叔¶
城上啼烏破寂寥思君何處坐岧嶤應須緑酒醻黄菊¶
<pb:KR4h0143_WYG_129-39b>¶
何必紅裙弄紫簫落木雲連秋水渡亂山煙入夕陽橋¶
淵明久負東籬醉猶分低心事折腰¶
　　　到舒次韻答平甫¶
夜别江船曉解驂秋城氣象亦潭潭山從樹外青争出¶
水向沙邊緑半涵行問嗇夫多不記坐論公瑾少能談¶
只愁地僻無賓客舊學從誰得指南¶
　　王安國¶
　　　金明池¶
<pb:KR4h0143_WYG_129-40a>¶
霓旌逺逺拂樓船滿地春風錦繡筵三島路深浮閬苑¶
九霞觴滿奏鈞天仗歸金闕浮雲外人望池臺落日邊¶
最引平生江海趣波瀾一段草如煙¶
　　　和魏道輔雨中見示¶
移病憛憛久雨中鳴騶時聴六街東忽吟佳客詩消暑¶
逺勝前人檄愈風海運我殊慙斥鷃陸沉君合伴翔鴻¶
更酬珠玉思談笑裹飯何須厭屢空¶
　　　春隂¶
<pb:KR4h0143_WYG_129-40b>¶
似雨非晴意思深宿酲牽率卧春隂苦憐燕子寒相並¶
生怕梨花晩不禁薄薄簾帷欺欲透遥遥歌管壓來沉¶
北園南陌狂無數祗有芳菲㑹此心¶
　　　池上春日¶
一池春水緑於苔水上花枝間竹開芳草有時依舊長¶
文禽無事等閒來年顔近老空多感風雅含情媿不才¶
獨有前人修禊在荒亭終日此徘徊¶
　　　假寐¶
<pb:KR4h0143_WYG_129-41a>¶
　計較平生分閉闗偶然容得近人寰春風池沼魚兒戲¶
　暮雨樓臺燕子閒假寐塵侵黄巻上行吟花墜緑苔間¶
　了無一事撩方寸自是頽齡合鬢斑¶
　　　　繚垣¶
　繚垣鳥鵲近人飛簾外曈曈日上遲檜作寒聲風過後¶
　梅含春意雪殘時古今無物為真樂出處何心更詭隨¶
　寄語年華聊一笑未應長負醉鄉期¶
　　　王安禮¶
<pb:KR4h0143_WYG_129-41b>¶
　　　　恭和御製上元觀燈¶
　鑾輿清曉出瑶臺羽衛瞻迎扇影開鳯闕張燈天上坐¶
　雞林獻曲海邊來修文可笑秦無䇿能賦休誇楚有材¶
　星漢未斜鈞樂闋君王宣示萬年杯¶
　¶
　¶
　¶
御選宋詩巻四十六¶
