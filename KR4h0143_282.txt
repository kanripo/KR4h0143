# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:48.309606
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷八十五
<pb:KR4h0143_WYG_282-1a>¶
　欽定四庫全書¶
御選明詩巻八十五¶
　　七言律詩十八¶
　　　王懋明¶
　　　　同鴻山公遊吳尚寳水雲居(時吳復/宦京師)¶
　公子髙標抗俗氛翠微開館坐氤氲回塘暗引荆溪水¶
　虚閣常蒸玉洞雲花隠房櫳春不去席依松竹畫疑曛¶
　主人却有家山勝鶴怨空巖詎忍聞¶
<pb:KR4h0143_WYG_282-1b>¶
　　　姚咨¶
　　　　送人遊句曲¶
　鳬舄鶴袍辭世紛望山峯下禮茅君祈年欲啖金光草¶
　好道寧披玉檢文絶巘琳宫當日見上方清磬隔花聞¶
　山中倘遇陶𢎞景願乞松風與白雲¶
　　　　郊居自遣¶
　前溪煙水路漫漫長日郊居性所歡老去自知䨇鬢改¶
　春歸一任百花殘閒忩寂寂晴絲繞髙樹隂隂鳥夢寒¶
<pb:KR4h0143_WYG_282-2a>¶
學易由來諳物理慣将消息静中看¶
　　岳岱¶
　　　暮秋遊眺¶
千里秋風䨇眺目孤懐落日共悠然村居繚繞寒原外¶
人鳥縱横夕逕前山寺紫煙盤曲磴石梁黄葉擁流泉¶
比因病肺時行藥物色幽鮮一可憐¶
　　陳鳯¶
　　　春夜阻舟尤村渡華子攜酒見訪¶
<pb:KR4h0143_WYG_282-2b>¶
盤谷春雲覆竹扉夜船燈火宿霏微故人何意一尊共¶
野渡不堪孤雁飛世路波濤渾不定客程風雨竟誰依¶
重來應待晴芳好桞絮桃花滿釣磯¶
　　吳擴¶
　　　同華許諸君横塘舟中漫興¶
四月溪深花氣微逺煙明滅閃晴暉桞條蘸水碧于染¶
麥穗連雲黄不稀䨇燕掠波分畫槳片霞生雨灑春衣¶
同舟况是髙陽侣汗漫三江未擬歸¶
<pb:KR4h0143_WYG_282-3a>¶
　　姚兖¶
　　　寄懐朱宗魯大醫¶
憶昔都城醉故人暌㩦二十四迴春心隨明月長飛夢¶
目斷停雲欲愴神藏室書成周柱史丹箴筆紀漢宫臣¶
何時得副還山望芝草琅玕共采真¶
　　鄭坤¶
　　　同王駕部遊慧山題秋聲小閣¶
輞川居士共襟期小閣登攀欲暮時山色可淹今日酒¶
<pb:KR4h0143_WYG_282-3b>¶
秋聲還憶去年詩閒雲竹掃無留影老樹藤纒不剰枝¶
景物漸隨人事謝隔忩幽鳥未曾知¶
　　王叔承¶
　　　風雨泛太湖宿松陵長橋漫興¶
羣飛鷗鷺逐鵁鶄予亦揚帆赴杳溟灑鬢湖風寒氣白¶
打船風雨浪花青水邊萬樹來江縣雲裏雙峯出洞庭¶
七十二橋燈火亂野煙沽酒宿漁汀¶
　　黄姬水¶
<pb:KR4h0143_WYG_282-4a>¶
　　　登三山宿聼江樓經落星崗李白換酒處¶
空巖香閣叩棲禪坐見歸禽没逺天鐘渡寒潮鼉峽外¶
帆移芳草鷺洲前春江半是巴山雪暮嶺全迷楚澤煙¶
忽憶仙人換酒處飄零今古一悽然¶
　　　息園賞芍藥得寒字¶
淺白深紅鬬合歡絲絲香雨晝難乾直須一日三百盞¶
無那東風十二欄水上新傳錦字艷樓頭長怨玉簫寒¶
可憐春色隨花盡留興還應帯月看¶
<pb:KR4h0143_WYG_282-4b>¶
　　　賦得長干桞¶
春煙嫋嫋雨濛濛梁苑隋堤一夢中纎葉空憐半江水¶
殘絲猶怯五更風永豐園裏情無限蘇小門前路乍通¶
寄語飛花好棲泊莫教飄蕩恨西東¶
　　　張太學載酒同劉侍御彭秀才石佛院看芍藥¶
　　　因懷龍灣徐太守¶
山繞吳宫舊館姓清江曲曲緑楊斜偶移畫鷁同杯酒¶
不道空門有艶花白日簾櫳堪羃霧夕陽欄檻更添霞¶
<pb:KR4h0143_WYG_282-5a>¶
美人不見偏惆悵欲折瓊枝感嵗華¶
　　　中秋集定慧寺時自金陵暫歸¶
共喜中秋河漢明東林坐見月華生青天不染金波冷¶
古寺無人玉漏清竹柏空階交藻影蛩螿深巷雜砧聲¶
故鄉畨作思家夢此夜長安兒女情¶
　　　金陵寒食¶
禁煙時節若為情春草芊芊春水生不挽人行惟路桞¶
慣催花落是宫鶯秋千影裏嬌嘶馬醴酪香中白泛餳¶
<pb:KR4h0143_WYG_282-5b>¶
風雨滿城愁旅鬢怕言明日是清明¶
　　　上已日石湖王百榖席上送童山人子明¶
詞客來遊脩禊辰澄江十里緑楊津喜尋勝景酬佳節¶
愁對青山送逺人水上傳觴浮露氣林間著屐藉花塵¶
吳臺越嶠同芳草無那明朝兩地春¶
　　　落梅¶
昨日看花花影重重來惆悵㡬枝空隨萍半積芳池上¶
學絮全飄畫閣東秦隴迢遙悲夜月漢宫憔悴怯春風¶
<pb:KR4h0143_WYG_282-6a>¶
臨觴莫恨凋零盡留得鄰家玉笛中¶
　　王穉登¶
　　　弢光菴¶
浮嵐空翠晝氤氲谷静人聲寂不聞處處引泉遥接竹¶
重重躡石上千雲山将秋色晴偏好海與江光逺不分¶
欲對老僧談半偈林間不覺又斜曛¶
　　　雨中遊茅山¶
碧殿隂隂倚翠微春寒雲薄雨霏霏桃花石上開俱白¶
<pb:KR4h0143_WYG_282-6b>¶
燕子山中濕不飛入户青嵐沾客鬢有時香霧見仙衣¶
塵顔未受還丹訣玉闕瑶臺何所歸¶
　　　無題四首¶
一朶千金泣露斜簾櫳難䕶幕難遮吳王城上同看月¶
伍相江邊獨浣紗楊桞名為離别樹芙蓉號作斷腸花¶
舊時鄰舍俱新主莫辨東鄰是宋家¶
昔日吹簫鳯下來如今鳯去只荒臺劔分安得重歸匣¶
水覆難教再上杯倩酒禁愁何日醉待花消恨㡬時開¶
<pb:KR4h0143_WYG_282-7a>¶
無情最是忩間雨吹入空牀生緑苔¶
芙蓉江上露淒淒楊桞樓前月影低燕入朱門藏不見¶
馬過花巷憶還嘶藕絲無力終愁斷萍葉隨流不肯齊¶
信有銀河千萬里人間隔斷路東西¶
王釵中斷兩鴛鴦繡枕平分半海棠戯擲櫻桃奩尚在¶
學吹楊桞笛還藏紅顔夢裏将為石青鬢愁中易作霜¶
錦字消磨鴻雁絶門前咫尺是衡陽¶
　　　天平道中看梅呈陸文¶
<pb:KR4h0143_WYG_282-7b>¶
新春日日雨霏霏雨後尋春願不違花近翠微苔作樹¶
人行香徑雪生衣折從野岸俱無主開入僧家盡掩扉¶
誰似丈人能好事衝風踏凍不言歸¶
　　　奉荅汝南公¶
平津閣上夜題詩繡牘親裁與項斯字比宫雲俱五色¶
情将禁桞共千絲䄂中攜出香偏入馬上看時月故隨¶
自是陽春元寡和莫言寒屋報書遲¶
　　　荅逺相公問病二首¶
<pb:KR4h0143_WYG_282-8a>¶
斜風斜雨竹房寒雲裏蓬萊枕上看愁過一春容鬢改¶
吟成五字帯圍寛書生薄命元同妾丞相憐才不論官¶
泣向青天懐烈士古來惟有報恩難¶
形骸土木佛燈前黄閣情深有夢牽喘似吳牛初見月¶
瘦如遼鶴不冲天詩題半作逃禪偈酒價都為買藥錢¶
知己未酬徒骨立一生孤負佩龍泉¶
　　　舟中與建初話舊¶
十載行藏半未齊聞君論舊益淒淒汗從何晏朱衣拭¶
<pb:KR4h0143_WYG_282-8b>¶
書覓羊欣白練題歌是竹枝容易和淚成珠子不輕啼¶
干将已是徐君劔明日扁舟下剡溪¶
　　　贈顧杭州貞叔¶
才髙誰識顧君平身著青袍世所輕楊桞不曽湖上看¶
芙蓉元在幕中生馬頭雲斷家山色官舍潮連夜雨聲¶
流水白雲心盡折丈夫辛苦為微名¶
　　　㑹稽道中¶
江東名郡古無雙處處青山照玉缸竹箭一流明客枕¶
<pb:KR4h0143_WYG_282-9a>¶
芙蓉兩岸夾船忩清猿夏斷稽山廟急雨朝平孝女江¶
此地何須歎淪落買臣頭白始為邦¶
　　　碧雲寺泉上酌酒與朱十六¶
雲中流下不勝清石瀬濺濺只自平宛轉浮杯人不醉¶
潺湲到枕夢難成分厨已足千僧汲出寺能為十里聲¶
同是黄塵騎馬客與君相對濯冠纓¶
　　　湖上¶
鸕鷀荷葉滿秋煙太液滹沱處處連碧浪半湖雖似鏡¶
<pb:KR4h0143_WYG_282-9b>¶
銀鞍十里不如船堤同隋苑能栽桞歌欠吳姬憶采蓮¶
不為無魚思故國他鄉風物本淒然¶
　　　至日懐諸太史陪祀南郊¶
圜丘馳道草芊芊曠典重逢御極年聖夀長如南至日¶
皇恩髙似北溟天葭灰應氣迎鄒律松籟含風入舜絃¶
最羡翰林供奉客揮毫先進慶雲篇¶
　　　玉皇閣對雪懷黄丈淳父¶
雪後登樓興未賖仙人香案挂寒霞帝京初暁渾如玉¶
<pb:KR4h0143_WYG_282-10a>¶
宫樹先春已著花人意喜時消作水馬蹄行處踏為沙¶
黄公壚畔新醅緑遊子如何不憶家¶
　　　長安立春日¶
城上髙樓五鳯皇春雲日日轉年芳鏤金作勝家家帖¶
剪綵為花樹樹妝太液池中波早緑昭陽殿裏桞先黄¶
隴梅消息無人寄斷盡江南思婦腸¶
　　　送吳中丞之金陵¶
建業青山是帝都暫勞開府握軍符花間朱鷺鐃歌曲¶
<pb:KR4h0143_WYG_282-10b>¶
江上黄龍水陣圖玉節中丞新盪㓂樓船諸将舊平吳¶
不知燕子磯前地容得陳琳草檄無¶
　　　溪上歩月簡秦方伯胡侍御¶
如海侯門路不通溪流寂寂霧濛濛誰家客許花間入¶
何處樽能月下空敲散彩雲鐘隔水吹殘王漏笛臨風¶
南樓酒伴東山侣半憶庾公半謝公¶
　　　新春感事¶
信有清風不厭貧吹簾入幌轉相親紅顔薄命空流水¶
<pb:KR4h0143_WYG_282-11a>¶
緑酒多情似故人服藥難辭星入鬢閉門長與竹為鄰¶
黄金散盡真堪惜前日親知是陌塵¶
　　　龍湫¶
石潭寒水翠如苔日暮搴蘿俯澗隈投綆漫言浮海出¶
蕩舟剛及隔巖回泉飛暗作千山瀑龍去先從二月雷¶
不飲何須愁笑客桃花洞口未曾開¶
　　　乙未人日對雪簡沈從先¶
春隂寂寂最堪憐人日登樓雪皎然不肯共消唯白髪¶
<pb:KR4h0143_WYG_282-11b>¶
且留相映有青氊桃花玉勒看山騎蘭葉銀筝載酒船¶
笑殺洛陽袁處士閉門終日只髙眠¶
　　　重遊武林¶
十年不踏西泠路此度重遊感舊時楊桞忽驚枝盡老¶
芙蓉應笑客來遲敲門月下僧猶在載酒亭中鶴未知¶
明日南屏山麓寺壁間還覓舊題詩¶
　　　錢象先移居¶
三年並舍接清言一日移家避俗喧僦廡橋邊真隠士¶
<pb:KR4h0143_WYG_282-12a>¶
射潮江上舊王孫垂簾桞不遮鄰巷盖瓦藤纔隔對門¶
此去牆東元咫尺相過莫厭倒芳樽¶
　　　送曹能始進士北上¶
風流藴藉更才華年少成名乍起家銀甕清絲吳市酒¶
竹爐紗㡌建溪茶車同潘令人人果筆似江郎夜夜花¶
去覓江東二三子帝京明月醉琵琶¶
　　　贈長洲蔡明府¶
廿年京洛羡飛騰此地重逢不負丞走馬泥塗朝帯雪¶
<pb:KR4h0143_WYG_282-12b>¶
棲鴉官舍晚如氷橋邊烏鵲非銀漢塢内桃花隔武陵¶
一枕黄粱俱莫問君依遷客我依僧¶
　　　雪中梅花¶
二月春光雪尚飄看梅猶坐思無聊銀花亂綴難分萼¶
玉樹交加莫辨條粉似傳來容易褪香偏留却不同消¶
一般飛入妝臺裏獨讓殘英㸃額嬌¶
　　　不渡錢塘簡屠長卿¶
東望錢塘去路賖鄞山鄞水隔天涯非闗雲夜空迴棹¶
<pb:KR4h0143_WYG_282-13a>¶
其奈炎蒸苦憶家短髻烏蠻簪茉莉輕衫白㲲繡桃花¶
採蓮亦有江南女何用扁舟渡若邪¶
　　　送蒋都䕶入蜀¶
瞿塘峽口水初生都䕶樓船入蜀行地到益州皆沃野¶
營開賨叟盡雄兵干雲鳥道三千里掛樹猿啼一兩聲¶
欲卜封侯何日事成都市上問君平¶
　　　贈劉汝臨¶
劉郎才思長卿看帝里風光駐馬鞍村過杏花春酒緑¶
<pb:KR4h0143_WYG_282-13b>¶
磯登燕子暮江寒湖平桃葉同衣帯雨熟枇杷似彈丸¶
歸去稽山當仲夏園林竹箭長千竿¶
　　　中秋日送錢象先遊豫章¶
西風征雁不堪聞病裏題詩忍送君月與離樽今夜滿¶
秋将行色一時分匡廬木落山如黛彭蠡霜寒水似雲¶
公子西園賔客盛好陪飛盖共論文¶
　　　宣城友人移居白下¶
南朝山色近移家朱雀橋通路狹斜宛水月從江樹出¶
<pb:KR4h0143_WYG_282-14a>¶
敬亭雲被苑牆遮横舟渡口尋桃葉沽酒村邊問杏花¶
聞道章臺街畔桞不堪戱馬只藏鴉¶
　　　送徐惟和還閩兼寄惟起¶
未把并州作故鄉送君重與賦河梁吳宫蟋蟀方啼月¶
越國芙蓉未著霜賔從琴樽忘逆旅弟兄漁獵憶鄰荘¶
還家且説西堂夢細擘黄柑薦酒嘗¶
　　　林純卿卜居西湖¶
藏書湖上屋三間松映軒窓竹映闗引鶴過橋看雪去¶
<pb:KR4h0143_WYG_282-14b>¶
送僧歸寺帯雲還輕紅荔子家千里疎影梅花水一灣¶
和靖髙風今已逺後人猶得住孤山¶
　　王逢年¶
　　　登𤓰州酒樓留别¶
楓樹清霜戀客杯日髙京口曙煙開帆飛細逐通州下¶
江影青浮北固來擊楫闗心鴻不到登樓何事角頻哀¶
秋風黄葉平原里此去遥應首重回¶
　　袁景休¶
<pb:KR4h0143_WYG_282-15a>¶
　　　送沈嘉則遊中原兼訪戚将軍¶
中原此去欲如何把酒聞君慷慨歌道上霜寒逢白雁¶
馬前木落見黄河五陵煙雨秋難盡三輔風雲氣尚多¶
記得少年曾學劔壮心猶日憶亷頗¶
　　朱邦憲¶
　　　寒夜集家兄園居有懷唐光禄三丈¶
騎馬衝寒共出城一尊宵宴愜歡情棋聲到樹鳥不定¶
池影入窓人倒行林滿清霜山更瘦地留殘雪月逾明¶
<pb:KR4h0143_WYG_282-15b>¶
天涯忽憶離羣客長落聞鐘夢未成¶
　　朱正初¶
　　　無題¶
長干車馬少年同此夕飜疑似夢中楊桞有聲吹作笛¶
梅花無數落隨風春山尚鬬顰間翠夜月都消枕上紅¶
惆悵當時歌舞處夕陽猶照小橋東¶
　　葉權¶
　　　感遇¶
<pb:KR4h0143_WYG_282-16a>¶
花暗重門燕遶梁珠簾髙捲鬱金堂香雲縹緲來青瑣¶
初日玲瓏照寳妝蜀錦晝長鋪翡翠吳綾春暖卧鴛鴦¶
含情飲恨風流盡笑殺羅敷自採桑¶
　　孫七政¶
　　　寄懐禹錫阿咸僑寓百花洲上¶
蕭然窮巷一茅廬却喜頻迴長者車避地不忘梅福隠¶
移家還傍伯通居春風洲上花猶發夜月門前桞自疎¶
若憶嗣宗長嘯處豈堪回首重踟躇¶
<pb:KR4h0143_WYG_282-16b>¶
　　袁昭陽¶
　　　詠陽山草堂竹贈漳河岳山人¶
草堂正倚陽山曲裊裊琅玕澗水潯風塢籜辭同蘚碧¶
雲林梢長接空隂雨晴簾捲秋如許日午尊開暑不侵¶
過客留連盤石坐求羊應許更攀尋¶
　　陸俸¶
　　　送友遊武夷¶
秋來天外結幽期一月看山到武夷石壁負舟仙去後¶
<pb:KR4h0143_WYG_282-17a>¶
天風吹袂獨吟時花深九曲煙霞寂月出千峯猿鳥悲¶
我亦江湖從孟浪聞君長往不勝思¶
　　　除夕¶
病抛簪紱風塵外老媿詩名五十聞華髪漸看青鏡曉¶
草堂重伴碧山雲春歸桞岸啼新鳥嵗晚江村帯夕曛¶
獨酌椒花燃柏子閉門空自歎離羣¶
　　王延陵¶
　　　洪光寺同崑崙山人¶
<pb:KR4h0143_WYG_282-17b>¶
洪光髙閣杳林端繚繞䨇過錦繡鞍曉日乍開仙闕曙¶
春雲猶弄上方寒窓中猿墮青天影樹裏人行赤玉欄¶
已分息機甘晏寂長安風霧任漫漫¶
　　黄鳯翔¶
　　　坐澗石¶
石榻苔茵倚翠岑臨流坐乆落花深水涵逺岫千層影¶
風送輕雲一片隂狎鳥窺人如欲語幽蘿對我共無心¶
誰云海上蓬瀛隔咫尺尊前便可尋¶
<pb:KR4h0143_WYG_282-18a>¶
　　　寄題東塢别業¶
槎江一曲水雲多竹塢荆扉擁碧莎樹挂羅浮煙外月¶
橋横滄海晚來波芳亭雨歇閒鷗鷺别沼秋深老芰荷¶
我向江山遥騁望飛鴻近日少輕過¶
　　　大桞驛夜行¶
長安雲樹渺蒼蒼嵗暮驅馳疋馬忙日落暝煙迷野色¶
夜來殘雪帯寒光數聲犬吠鄉村近一徑泥深道路長¶
忽望青燈懸古寺遲回欲借逺公房¶
<pb:KR4h0143_WYG_282-18b>¶
　　　巖前方亭小坐¶
空亭谷口敞晴暉迢遞層巖一徑微翠壁丹崖開寳地¶
寒花細草拂荷衣苔邊雲影僧頻掃松下棊聲鳥不飛¶
選勝何須方外去浮生到此已忘機¶
　　　南溪泛舟憩黄大參溪館¶
棹歌泛泛向滄洲夾岸松隂為少留看竹方園還問主¶
懷人雪夜獨回舟風揺細纜天新雨潮湧空江月欲流¶
漁父磯頭垂釣罷可能從我五湖遊¶
<pb:KR4h0143_WYG_282-19a>¶
　　沈一貫¶
　　　若邪溪獨往¶
編竹為船任所之髙低白石上灘遲水波不待春生後¶
山色偏多雪霽時到處溪邊憐謝客誰家村裏問西施¶
小橋野店人争席縹緲松煙入午炊¶
　　　對月憶家園¶
月如銀鏡好當臺酒與金波一色開乍似水南清磬發¶
還疑天末故人來花間香霧蜂堪醸雨後閒雲燕欲回¶
<pb:KR4h0143_WYG_282-19b>¶
蘆笋正生梅子熟小池連夜長莓苔¶
　　于慎行¶
　　　冬至南郊扈從紀述和陳玉壘太史韻六首¶
聖后乗乾奉帝禋日躔南陸協靈辰九闗肅啓天門鑰¶
萬姓歡隨御輦塵樓雪初融丹禁曉葭灰微動玉衡春¶
虚慙珥筆親文物實有甘泉賦未陳¶
玉闌東畔畫簾前到處常隨豹尾旋聖代儀文今日盛¶
儒臣雨露向來偏琅函賜錦馳中騎實鼎分餐出御筵¶
<pb:KR4h0143_WYG_282-20a>¶
齋室受釐應有問朝回猶恐夜深宣¶
絳闕隂沉啓秘局鑾輿肅穆欵真庭霜凝碧落天衣濕¶
月上仙壇玉樹青帝坐九重開萬象雲門六變走羣靈¶
祠臣秉笏香煙裏時向珠躔望景星¶
絳節氤氲上太清紫煙縹緲冠層城鵷行不動瑶池影¶
鳯幄微聞玉藻聲律應一陽璇象轉福凝五位泰階平¶
禮成回蹕傳行漏百尺華燈闕下明¶
燈火薰天夾路旁屬車旋處翠華張非煙擁盖璇霄麗¶
<pb:KR4h0143_WYG_282-20b>¶
若月乗輪御陌長十里香花連泰畤千門鼓吹徹昭陽¶
皇誠已自通天貺萬祀應知寳祚昌¶
紫氣葱葱繞禁廬南郊近日履長初皇王禮樂光前殿¶
侍從聲華滿後車漢畤龍麟金匱紀周臺雲物彩毫書¶
雄丈亦是鄉人似齊客談天恐不如¶
　　　館課冬至齋居¶
緹室灰飛晷欲長清齋仙館坐焚香雪殘樓閣虚瓊樹¶
月出簪裾滿玉堂筆望五雲迎舜日心隨一線入堯裳¶
<pb:KR4h0143_WYG_282-21a>¶
明朝負槖趨陪地只在瑶壇帝座旁¶
　　　在告書懷柬可天¶
金門何事轉愁予日見紅塵上錦裾祗為思歸常數雁¶
㡬因多病欲焚魚鄉心瓦上三更雨客計牀頭數巻書¶
幸藉自休聊閉閣文園從此卧相如¶
　　　病中遣懐¶
三月孤齋斗室寒十旬休沐主恩寛閒翻藥裏呼兒晒¶
細檢詩筒借客看千里鄉心芳草緑一年春色杏花殘¶
<pb:KR4h0143_WYG_282-21b>¶
浮踪去住渾無頼行路人間信是難¶
　　　新都程君房寄墨數螺道中為税使所榷戲作¶
　　　志感¶
客卿聞已渡江涔烏有何從間藝林楮國交遊成落莫¶
松侯封爵付銷沉思𤣥但檢張衡賦守黒空遵老氏箴¶
為語中人休錯誤隃糜原不化黄金¶
　　　丙子二月初與經筵進講紀述¶
延英别殿倚平臺問道恭承歩輦來講席平依丹地轉¶
<pb:KR4h0143_WYG_282-22a>¶
經函近對御筵開凝旒晬穆聞天語委佩從容列上台¶
聖學方隆恩禮茂儒臣長此奉康哉¶
　　　丙子七月初侍日講紀述¶
内殿雲深啓法筵隔屏初聼玉音宣宫臣舉案趨宸幄¶
閣相垂紳拱細旃壁影絲絲浮繡網籖頭字字指瑶編¶
氷兢祗懼終無補未覺身依尺五天¶
　　　丁丑三月上親灑宸翰大書責難陳善四字以¶
　　　賜¶
<pb:KR4h0143_WYG_282-22b>¶
龍箋一幅日星光天藻昭垂自尚方乆向横經窺聖藴¶
還因納誨奉奎章琅函想見仙毫動蓬室驚聞御墨香¶
儒術承恩逢景運非同常侍漫登牀¶
　　　丁丑五月大旱雩禱上齋居御講須賜素蔬一¶
　　　盒¶
雲漢憂歌嵗事艱桑林䖍禱聖心殫祈年不綴金華講¶
減膳猶分玉箸餐始見仙盤疑泛露却嘗寳饌是調蘭¶
崇朝膚寸紆宸想霖雨應騰四野歡¶
<pb:KR4h0143_WYG_282-23a>¶
　　　戊寅正月進講賜大紅織成叚衣一襲¶
講殿朝朝聖渥頻賜衣又見出楓宸織成共識金梭巧¶
貢到初開錦様新色借宫雲紅映日香浮仙佩暖宜春¶
垂裳幸值軒唐理補衮無勞愧許身¶
　　　元旦賜門神掛屏葫蘆等物嵗以為常¶
節啓青陽嵗籥新金人十二畫為神韶華自合留天府¶
御氣惟期洽近臣綵勝仍分仙禁縷雲屏况借漢宫春¶
却憐寂寞揚雄宅門巷恩光接紫宸¶
<pb:KR4h0143_WYG_282-23b>¶
　　　端午賜黄金艾葉銀書靈符等物嵗以為常¶
芙蓉闕下玉書宣午日恩頒侍從前寳葉光分仙島月¶
靈符香綴御爐煙嵗時舊自荆人記風俗曽經漢史傳¶
聞道宸遊臨太液龍舟鳯管畫樓邊¶
　　　八月十七日萬夀聖節賜白金文幣及鏤金萬¶
　　　夀福禄篆字銀書黄朱靈符等物嵗以為常¶
華渚祥開禁籞天恩光每覺近臣偏函加白壁來天上¶
錦散紅雲出日邊裁就靈符華舜旦鐫成寳畫記堯年¶
<pb:KR4h0143_WYG_282-24a>¶
銜恩効祝慙無補金鑑先時獻御筵¶
　　　十一月二十九日聖母萬夀聖節賜金幣鏤金¶
　　　篆字黄朱靈符等物嵗以為常¶
長樂凝和婺彩光侍臣沾貺聖恩長璆琳内苑開銀甕¶
雲錦天機隠御香鳥跡呈書仙筭永龍文紀瑞寳符黄¶
朝來碧落簫韶度内殿親稱萬夀觴¶
　　　冬至恭侍慶成大宴¶
南郊夜燎泰壇煙内殿朝開大慶筵兩陛衣冠承湛露¶
<pb:KR4h0143_WYG_282-24b>¶
千門鐘鼓震鈞天親瞻玉几雲霄上乆泛仙杯日月邊¶
温㫖三傳咸已醉歡聲動地未央前(宴中三奉玉音初/云官人酌酒再云)¶
(斟滿三/云飲乾)¶
　　　賜畫面川扇¶
九華綵扇貢巴東午日承恩出漢宫雲影金泥黄帕解¶
花開寳繪玉函空擎來濯錦江頭月動處披香殿裏風¶
自是君恩在懐䄂惟将皎潔矢丹衷¶
　　　賜鮮笋¶
<pb:KR4h0143_WYG_282-25a>¶
殊錫光生玉笋班曾從青簡賦檀欒蒲筐乍解香盈座¶
錦籜初分緑滿盤一飯疑含仙禁雨三秋猶憶北窓寒¶
慙無鳯實儀千仭祝有龍孫長萬竿¶
　　　賜鮮藕¶
芙蓉别殿曉風涼玉井靈根出水香薦熟方聞開寝廟¶
賜鮮已見布朝堂氷絲欲斷鮫人縷瓊液疑含閬苑霜¶
憶昨金鼇橋上望紅衣翠盖滿銀塘¶
　　　賜鮮枇杷¶
<pb:KR4h0143_WYG_282-25b>¶
嘉名漢苑舊標竒北客由來是不知綠萼經春開籠日¶
黄金滿樹入筐時江南漫道珍盧橘西蜀休稱薦荔枝¶
千里梯航來不易懐将餘核志恩私¶
　　　賜鮮鰣魚¶
六月鰣魚帯雪寒三千江路到長安堯厨未進銀刀鱠¶
漢闕先分玉露盤賜比羣卿恩已重頒隨元老遇尤難¶
遲回退食慙無補仙饌年年領大官¶
　　　丙戍冬至南郊扈駕聖母軫念天寒特賜薑蘇¶
<pb:KR4h0143_WYG_282-26a>¶
　　　杏仁一盒¶
黄門飛鞚到天壇傳道東朝賜講官秪為甘泉勞扈從¶
特從温室下盤餐調蘭欲動先春色斮桂渾消午夜寒¶
慈念殷勤知有望慙無一字罄衷丹¶
　　　丁亥二月奏進大明會典賜白金文綺宴於南¶
　　　宫仍給三代誥命¶
九朝謨烈玉書藏祖徳宗功萬祀昌漢代不須條故事¶
周家惟用考前王頒恩内省温綸降賜宴南宫廣樂張¶
<pb:KR4h0143_WYG_282-26b>¶
就裏儒臣稱最渥特煩三錫下龍章¶
　　　己丑六月三品考滿荷䝉聖恩遣内使及門齎¶
　　　賜羊酒寳鈔¶
典禮南宫侍禁筵還因奏績荷恩偏牢尊特遣中涓賜¶
楮幣親從少府傳漫擬恩華同八座猶将名字厠羣仙¶
多慙兖職曾無補一巻牙籖十四年¶
　　　辛卯九月乞休得請欽遣内使齎賜路費寳鈔¶
　　　次日又遣内侍齎賜白金文綺盖六卿日講各¶
<pb:KR4h0143_WYG_282-27a>¶
　　　有特恩也¶
乞休十疏始抽簪勅使連朝出禁林偹物卿臣元自厚¶
殊榮講幄舊來深初衣已巻天機錦歸槖猶函内殿金¶
慙負宸慈何以報惟将丹扆效餘箴¶
　　　送朱養淳太史冊封周藩¶
蓬萊闕下五雲飛桐葉封函出帝畿漢苑花香隨使節¶
河橋桞色上征衣天臨玉署恩偏渥星近銀河夜更輝¶
試向天津橋上望銅街無處不芳菲¶
<pb:KR4h0143_WYG_282-27b>¶
　　林景暘¶
　　　雨聲¶
暮雨空山掩竹扉若聞天籟一燈微漫隨落葉臨窓下¶
遥帯疎鐘度嶺飛林静淒淒和玉漏巖虚歴歴中金徽¶
那知驚破家鄉夢猶有周南客未歸¶
　　　泛泖¶
澄湖浩淼接長天一島孤浮塔影懸雲外波濤開澤國¶
鏡中城郭想由拳數行鷗鷺依晴渚九㸃芙蓉隔暮煙¶
<pb:KR4h0143_WYG_282-28a>¶
便欲乘槎御風去此身如在斗牛邊¶
　　　富陽曉望¶
席挂天風出富陽江流曲折溯洄長譙樓山聳晴曛麗¶
雉堞雲連宿鳥翔㡬處菑畬收晚稻萬家碪杵倍秋光¶
更勞地主能相送直到桐廬夜未央¶
　　張位¶
　　　江天閣¶
片帆煙雨暮潮間山在江心樓在山波影垂寒新石塔¶
<pb:KR4h0143_WYG_282-28b>¶
鐘聲破寂舊松闗好峯當面雪明滅流水何情客往還¶
樹外夕陽城市近喧聞車馬抗塵顔¶
　　范謙¶
　　　遊洪陽洞¶
絶壁攀蘿一竇穿洞中虚豁敞壺天青蓮倒插渾無地¶
玉筍長生不記年遊客漫尋燒藥處山童猶識種芝田¶
為逢賢令雙鳬舄蹔借雲窩半日眠¶
　　邵陛¶
<pb:KR4h0143_WYG_282-29a>¶
　　　過拜将臺懐古¶
千載遺踪表故臺殘雲縹緲夕陽開三川佳麗興王地¶
百戰勲名大将才此日江山空草木當年壁壘半蒿萊¶
登臨不盡英雄恨風急寒沙過雁哀¶
　　朱孟震¶
　　　春日金沙寺訪羅孝亷元我¶
春水金沙是舊遊春風黄鳥況相求馬啼一逕穿雲入¶
花氣千林帯雨浮詞客雄文巴蜀檄故人清興剡溪舟¶
<pb:KR4h0143_WYG_282-29b>¶
草堂踪跡今猶昔好為狂夫十日留¶
　　　謁張桓侯廟¶
英姿颯爽氣雄哉恍惚晴霄風雨來一代君臣元伯仲¶
千秋祠廟倚崔嵬乾坤已限三分業熊虎空懐上将才¶
正是雲安春月夜杜鵑啼徹不勝哀¶
　　龔勉¶
　　　送王㑹泉武庫出守永州¶
仙即戎政擅才名簡命熊幡向楚城車騎舊曕司馬節¶
<pb:KR4h0143_WYG_282-30a>¶
䄡帷新識使君旌九疑南接湘江逺五嶺東連粤路平¶
遥想行春風日好瘴煙消盡百花明¶
　　張一桂¶
　　　送張明成翰撰奉母還江西¶
㡬年槖筆侍承明奉母潘郎暫此行宫錦晝歸誇戲綵¶
江鱸秋美足為羮孤帆帯月揺鴻影落葉隨風作雨聲¶
我亦慈親鄉思切那堪回首大梁城¶
　　　送王蟾芬同年入閩¶
<pb:KR4h0143_WYG_282-30b>¶
繡服承恩下玉墀使君南去獨褰帷寒雲雁影天涯逺¶
驛路梅花嵗暮時把袂且沽燕市酒逢人須寄幔亭詩¶
可憐舊日瀛洲月又向樽前照别離¶
　　蔡文範¶
　　　遊南岳¶
縹緲仙臺紫氣浮煙籠玉座儼垂旒地包荆楚標南紀¶
江合沅湘向北流牲帛千秋周祀典衣冠五月舜諸侯¶
塵縁未斷慙仙骨金簡雲書何處求¶
<pb:KR4h0143_WYG_282-31a>¶
赤帝髙居小梵天衆峯羅列擁階前秋經絶壁風雷起¶
(有風/雷洞)醉倚雙臺日月懸(上有望日/望月二臺)誰道人騎黄鶴去我¶
今寒抱白雲眠莫言此夕非冲舉已隔人寰丈九千(誌/載)¶
(祝融峯髙九/千丈有竒)¶
　　顧大典¶
　　　朝謁¶
珮聲隠隠歩委蛇天樂初傳曙色低一命乞為秦博士¶
十年重見漢官儀清時幸際風雲㑹華衮新瞻日月姿¶
<pb:KR4h0143_WYG_282-31b>¶
猶憶先皇親御極曾将三䇿獻彤墀¶
　　　送張郎中守出辰州¶
分手風煙悵舊遊且慿樽酒暫淹留愁來欲擬張衡賦¶
君去真同郭泰舟征斾逺從三楚沒離心先逐五溪流¶
欲知何處懐人切雲白山青獨倚樓¶
　　　秋日同華水部登宣武門城樓¶
縹緲層樓四望開五陵草色對銜杯寒衣未受清砧急¶
暮角頻吹朔雁來漢闕晴光連睥睨秦闗紫氣接蓬萊¶
<pb:KR4h0143_WYG_282-32a>¶
登髙正爾逢蕭瑟落日懐歸賦自哀¶
　　　五雲道中懐故園兄弟¶
千盤石磴迴誰攀疋馬遥從鳥道還澗草暗侵池上夢¶
林花聊破客中顔飛泉噴壑虚疑雪宿雨蒸嵐不辨山¶
十載刀頭心已折浮雲回首是吳闗¶
　　沈位¶
　　　中秋¶
秋光長與翠華連况是中秋更可憐城闕影髙雲裏見¶
<pb:KR4h0143_WYG_282-32b>¶
芙蓉露冷沼中妍誰家笛㺯江南曲㡬處鴻飛塞北天¶
此夜清輝應莫負人生能見㡬回圓¶
　　張鏜¶
　　　寄艾和甫謫戍西寧¶
荆南偶接故人書為悉闗門近起居萬里獨看營外月¶
孤身誰念釡中魚辭劉徐庻心元苦折檻朱雲願不虚¶
秦地日聴邊塞曲楚歌相和調何如¶
　　鍾庚陽¶
<pb:KR4h0143_WYG_282-33a>¶
　　　劉在南直指遷郴州余亦謫守廣徳同發潞河¶
　　　投贈¶
繡衣使者下蘭臺愁説雙旌潞水開自是聖恩寛逐客¶
却從謫宦見仙才山過衡嶽孤帆轉路入瀟湘雁影回¶
余亦南行賦歸去秋風天末幸追陪¶
　　陳允升¶
　　　秋栁¶
陌上寒煙銷栁條㡬株殘縷況飄颻章臺舊夢羞蛾黛¶
<pb:KR4h0143_WYG_282-33b>¶
繡閣深歌怯舞腰驛路秋髙忘折贈灞橋月白怨征軺¶
封侯莫遣還相憶來日東風信未遥¶
　　劉克正¶
　　　春雪¶
乍覺輕寒薄太空凍雲舞絮一宵同㸃穿簾幕渾成雨¶
飛入園林不待風萬里江山春寂寞九重宫闕玉玲瓏¶
仙郎天下聞髙調一曲誰能和郢中¶
　　劉元震¶
<pb:KR4h0143_WYG_282-34a>¶
　　　月下聼琴¶
明河澹月挂疎林此夕張君緑綺琴一曲正堪清夜聼¶
㡬人先動故園心寒催兎杵霜前響静愛龍脣泓下吟¶
流水髙山意何限遥遥天路彩雲深¶
　　吳中行¶
　　　潞河旅懐¶
拂䄂歸來意豁如故園生計豈應疎門前已少相過轍¶
架上仍多未讀書暮雨苔痕封僻徑夕陽山色滿精廬¶
<pb:KR4h0143_WYG_282-34b>¶
隔湖二頃沮洳地築土疏泉學種魚¶
　　馮時可¶
　　　贈梁叅軍¶
共説梁鴻杜徳機歸來八十隠蓬扉身如老樹霜中挺¶
官似春花夢裏飛山墅田腴收稻早里門江近得魚肥¶
何時握手星巖側剪韮開尊共夕暉¶
　　　端州秋夜¶
端州物候似江東雨後煙氛萬里空傍郭潮生荔浦月¶
<pb:KR4h0143_WYG_282-35a>¶
虚堂香送桂枝風城臨石室來霜鶴路近星巖曳彩虹¶
銀燭清尊應自賞中朝誰念一衰翁¶
　　　禹錫山居得深字¶
水曲山圍幽且深茅齋窈窕杜招尋寒淙漱壑飛清響¶
宻靄生林結翠陰浄洗六塵除綺障卧逰八表曠虛襟¶
爐香茗椀能消日一任間階苔蘚侵¶
　　　嵩山¶
蒼然岳色厭天中隂壑陽崖望不同逺水如雲浮落日¶
<pb:KR4h0143_WYG_282-35b>¶
飛泉似雪舞迴風石牀夢醒羣魔伏金地心開萬鏡空¶
誰可入林相把臂朗公今在玉溪東¶
　　　金山寺¶
樓臺傍水淡秋客寒影涵來翠靄重地控海門千萬里¶
江浮天柱一孤峯騰空白浪驚棲鶻出洞隂雲起卧龍¶
壯觀生平曾更㡬維舟徙倚聼煙鐘¶
　　劉伯淵¶
　　　園居¶
<pb:KR4h0143_WYG_282-36a>¶
松際茅簷隔小橋水濵穿圃亦通潮得閒獨坐翻書巻¶
有客相過慰寂寥方竹嵗深裁作杖大壺霜落剖為瓢¶
年豐飽喫青精飯莫問仙山路近遥¶
　　梁岳¶
　　　暮春燕京懐歸¶
長安春盡落花多越客思歸意若何節序㡬從愁裏變¶
家園頻向夢中過西京形勝雄三輔北雁音書隔九河¶
燕市酒壚堪取醉莫将留滯起悲歌¶
<pb:KR4h0143_WYG_282-36b>¶
　　李應徵¶
　　　送康元龍還閩時歸自海上¶
書生尊爼笑談兵幕府還聞倒屣迎九塞昔曾驅馬度¶
五湖今許放舟行海天雲樹無諸國客館鶯花檇李城¶
莫道倦遊歸計拙春風意念倚門情¶
　　　重送萬和甫還江西¶
去嵗今年雨度回寸心遥指白雲隈城頭擊鼓天未曙¶
江口候潮&KR0657;正開望望美人南國逺淒淒孤雁朔風哀¶
<pb:KR4h0143_WYG_282-37a>¶
明朝此地看山色愁絶還登百尺臺¶
　　姚舜牧¶
　　　落山石¶
一徑斜通石洞幽危梁曲磴是仙遊禪闗雲擁千年樹¶
野艇星浮數㸃鷗莫道迷津能進棹須知大壑可藏舟¶
海陽處處皆蓬島何必崑崙十二樓¶
　　林章¶
　　　暮春登燕子磯懐古¶
<pb:KR4h0143_WYG_282-37b>¶
楊子江南燕子磯楊花燕子一時飛六朝人物空流水¶
兩晉山川盡落暉草色逺迷𤓰歩去潮聲暗打石頭歸¶
倚闌天際春三月惆恨東風動客衣¶
　　　吳門秋日送族人南還¶
百花洲畔木蘭船杯酒西風思黯然客似長卿遊已倦¶
人如小謝别堪憐江城暮色初回月野樹秋聲盡入蟬¶
明日姑蘇臺上望片帆落處是南天¶
　　趙南星¶
<pb:KR4h0143_WYG_282-38a>¶
　　　燕子¶
漸見年來燕子稀香泥何處戀忘歸竹亭草閣簾虚巻¶
樹杪雲邊影乍飛社日屢看時節爽舊巢忍與主人違¶
蕭條景物殊疇昔歎息林中事亦非¶
　　李化龍¶
　　　秋日飲張司理¶
闗河秋色晚蒼蒼江畔逢君更憶鄉海内弟兄多意氣¶
天涯雲物總凄涼三山木落啼猿急八月風髙旅雁長¶
<pb:KR4h0143_WYG_282-38b>¶
此夕燈前拚盡醉故人明日棹相将¶
　　　登醫無閭山¶
天柱髙標九域東振衣萬里受雄風雲煙低擁黄龍府¶
日月髙懸黒帝宫截海帆檣來徼外防秋士馬下回中¶
分明半壁歸撐柱合有明禋禮上公¶
　　邢侗¶
　　　用韞學士待命長山許枉泲園詩以奉遲¶
繫節曾同雪夜歡别來翻覺㑹時難愁随南陌暮雲逺¶
<pb:KR4h0143_WYG_282-39a>¶
夢落東風春雨寒病裏書從前夕寄酒邊花是異鄉看¶
即今聖代思公等一為蒼生起謝安¶
　　　送濟南趙太常起家大京兆¶
三輔風煙傍紫清徵書十道及躬耕起家杜曲新京兆¶
入對齊川舊伏生篋裏殘荷留野服馬頭斜月引王程¶
太常不忘玄都觀重問繁桃醉玉笙¶
　　　寄徐茂吳¶
攝瑑江城事已非宦情原與世情違歸來負郭無田宅¶
<pb:KR4h0143_WYG_282-39b>¶
到處寒波有釣磯啼鳥似闗愁客語亂雲如曳故人衣¶
知君詞筆頻年健㡬向秋空詠落暉¶
　　　秋日百榖以其羣從見存把扇對酒漫賦寄懐¶
愛弟鄰荘意氣雄托将書札反秋風乍抛漁獵遊初薄¶
纔隔池塘夢已工狼籍素紈霜杵色綢繆香露菊花叢¶
相看兩地成追憶練影雲封入望同¶
　　范淶¶
　　　浣花溪¶
<pb:KR4h0143_WYG_282-40a>¶
百花潭接浣花溪饒笑堂開傍水西新綻夭桃微帯雨¶
輕飛桞絮半沾泥尋芳力倦年非壯懐古愁多日欲低¶
回首白雲家萬里深林偏喜杜鵑啼¶
　　鄒迪光¶
　　　中秋虎丘紀勝¶
琳宫十二夜生光車馬闐駢選佛塲水月競邀羅綺色¶
栴檀都作麝蘭香林間度曲烏棲急石上傳杯免影涼¶
金虎髙墳勝遊地玉魚銀海正茫茫¶
<pb:KR4h0143_WYG_282-40b>¶
　　　雨後上湖心亭待月¶
雨過澄湖一掌平翛然人似坐瑶京丹梯刻鳯臨層漢¶
翠棟銜蜺截太清燈火寥寥天宇闊香波閃閃月㾗生¶
誰歌一曲滄滄調能使塵心想濯纓¶
　　沈璟¶
　　　酬澤民見懷之作¶
何來雙鯉漢江頭江水西南萬里流髙枕青山家負郭¶
開襟白日賦登樓洞庭葉下孤雲晚夢澤寒深五月秋¶
<pb:KR4h0143_WYG_282-41a>¶
　珍重芳蘭堪作佩湘臯揺落不須求¶
　　　韓子祁¶
　　　　煙雨樓¶
　層樓百尺㸃空濛東指蓬壺一葦通春雨自添湖上碧¶
　晚霞輕抹浪頭紅萬家煙火浮天外午夜星辰落鏡中¶
　醉坐漁磯還獨酌却将鴛渚作鰲宫¶
　　　沈懋學¶
　　　　次别曾直鄉太史¶
<pb:KR4h0143_WYG_282-41b>¶
　年來多病檢方書夢入雙溪把釣餘賈誼豈能收涕淚¶
　嵇康元自愧麤踈飜愁草色春将晚却笑桃花錦不如¶
　戀别可堪風雨夕江天掻首坐躊躇¶
　¶
　¶
　¶
　¶
御選明詩巻八十五¶
