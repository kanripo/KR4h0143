# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.268546
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百十三
<pb:KR4h0143_WYG_282-1a>¶
　欽定四庫全書¶
御選明詩巻一百十三¶
　　七言絶句十三¶
　　　熊開元¶
　　　　穿雲棧¶
　盡日凝雲谷口封倦還飛鳥亦迷蹤何如近借齊厨鉢¶
　鞭取耕烟白耳龍¶
　　　侯𤣥演¶
<pb:KR4h0143_WYG_282-1b>¶
　　　　新栁詞¶
　秦淮雪濘緩春晴十里烟堤緑未明早是酒旗歌板地¶
　隔江風浪巻蕪城¶
　　　黎遂球¶
　　　　山中¶
　寂寂春眠野夢多酒醒那識夜如何山中慣不聞雞犬¶
　只是天明烏便歌¶
　　　陸寳¶
<pb:KR4h0143_WYG_282-2a>¶
　　　行嘉善道中夜宿朱涇¶
春潮覆草半江青長水分塗客未經少理蠶絲多織布¶
百家烟火傍朱涇¶
　　　齋居二首¶
層層樓榭枕松闗毎到花時獨不閒酒榼茶罇人去後¶
牕前一幅米家山¶
浴蘭初罷振纎袿竹枕桃笙手自㩦避熱不敎人㸃燭¶
滿樓凉月照登梯¶
<pb:KR4h0143_WYG_282-2b>¶
　　　送人之秦川¶
水鳥低飛狎榜歌木蘭雙槳送淩波浣紗人在中流見¶
錯認前山作苧蘿¶
　　　湖上¶
承恩坊裡緑楊烟翠幄朱樓大道邊誰似儂家湖口住¶
當門人上木蘭船¶
　　周應儀¶
　　　夏日¶
<pb:KR4h0143_WYG_282-3a>¶
風荻蕭蕭日欲斜水村無處不荷花遥看白鷺忽飛去¶
占斷栁隂一片沙¶
　　　夏季風雨大作¶
急雨斜風百尺樓樓頭殘暑一時収而今炎景成蕭瑟¶
零落荷花十里秋¶
　　　聞歌¶
桃花扇底落紛紛宛轉清歌一曲聞醉殺文園渇司馬¶
酒壚斜盼卓文君¶
<pb:KR4h0143_WYG_282-3b>¶
　　陸嘉頴¶
　　　如皋道中¶
滿目桑麻雨露稠白花籬落遶清流家家魚畧村村酒¶
絶勝淮南十一州¶
　　陳衷脈¶
　　　過開衡長兄書齋¶
堤邊烟樹曉隂濃一片青苔委落紅粉蝶不嫌春寂寞¶
紛紛飛過小亭東¶
<pb:KR4h0143_WYG_282-4a>¶
　　王彦泓¶
　　　吳行紀事¶
月鐘霜瓦凍鴉啼夢裡楓橋郤向西暖語未終天忽曉¶
不堪空作翠鄉迷¶
燒殘絳蠟啼千樹碎嚼氷蠶攪萬絲水國不生紅豆子¶
贈卿何物助相思¶
　　　燈宵紀事¶
燈樓月沼映春雲簫鼓風前院院聞但是酒旗歌板地¶
<pb:KR4h0143_WYG_282-4b>¶
一時凄切想離羣¶
趙李鈿車昔昔遊酒邊燈下共遲留如何月照金堂夜¶
只有梅花伴莫愁¶
　　　詠史¶
冠劔紛紜出石城偏從佳客問分明只應不避蘭成妒¶
歴歴鶯喉説太清¶
　　　横塘¶
却持離淚下西軒絡緯秋聲玉砌喧行過迴塘更添恨¶
<pb:KR4h0143_WYG_282-5a>¶
緑荷猶自蓋雙鴛¶
　　　為楊子常題文水畫吳中山水二十四首(録九/首)¶
　　　　長蕩¶
栁邊漁艇罾䍣歇沙工人家畧彴斜落日雁行千片下¶
蒼蒼未見有蘆花¶
　　　　西虹橋¶
吳門山水天下無淡蕩更在城西隅誰言此橋近闤闠¶
己是一幅桃源圖¶
<pb:KR4h0143_WYG_282-5b>¶
　　　　横塘¶
縹緲空亭蓋石梁壓村山色鬱青蒼烟波一折南流去¶
便是吳王走狗塘¶
　　　　觀音山¶
百丈寒泉落寺門琳宫迢遞桂松深鶴亭馬石依然在¶
欲喚清譚支道林¶
　　　　天池¶
壁含雷雨氣成霞流下青蓮㡬瓣花絶壑樹深鴉噪處¶
<pb:KR4h0143_WYG_282-6a>¶
兩間茅屋漢卿家¶
　　　　天平¶
棟宇都攅蒼壁根湖光萬頃鏡光分題詩恰憶前年事¶
茶米雞籠品白雲¶
　　　　三髙寺¶
雪灘古木長橋外烟樹湖光短榻前蝦菜蓴鱸杞菊薦¶
可憐風味得同筵¶
　　　　鄧尉山¶
<pb:KR4h0143_WYG_282-6b>¶
半山已見太湖全米囤蟲頭出沒邊長想清秋明月夜¶
㩦笻直上萬峯巔¶
　　　　太湖¶
烟巒數髻鏡中孤邊畔檣帆一㸃無錯道曲終人不見¶
包山湖達洞庭湖¶
　　　秋詞¶
小屏紙榻浣衣家㡬度論心掩碧紗此日踏歌門外過¶
墻頭認得刺桐花¶
<pb:KR4h0143_WYG_282-7a>¶
月澹花寒曉鏡前初凉天氣怯孤眠秋姿較比春姿艶¶
試看霜楓似杜䳌¶
凉月横窗燭半銷卧寒清露滴寒蕉悠揚别夢飄何處¶
誰托愁魂為一招¶
　　　寒詞¶
從來國色玉光寒晝視常疑月下看况復此宵兼雪月¶
白衣裳凭赤闌干¶
雪壓紅樓照座明旋添香獸煖銀笙玉人相顧時時笑¶
<pb:KR4h0143_WYG_282-7b>¶
喜聼氷條落砌聲¶
　　　丁夘首春余辭家薄遊端已首唱驪歌情詞凄¶
　　　宕征途吟諷依韻和之并寄呈&KR0802;仲以志同歎¶
　　　五首(録二首/)¶
㡬夜猖狂别恨侵踏歌相送最情深明朝獨醉黄茆店¶
更有何人把燭尋¶
薄倖江南杜牧之花前落魄醉難支阻風中酒誰相伴¶
頼有韋莊一巻詩(端已詩冊在余行篋中韋莊亦字端/已故云見説江湖不歸事阻風中酒)¶
<pb:KR4h0143_WYG_282-8a>¶
(過年年杜牧之詩也却受紫薇情調逸阻風/中酒過年年韋端已詩也實余目前光景)¶
　　　花下¶
未必春工一夕移杏花清減夜來姿可知顔色闗人處¶
正在紅銷欲白時¶
　　　春遊絶句¶
春河曲曲栁絲絲碧草如烟杏滿枝開盡畫船天未午¶
遊人猶悔上船遅¶
　　李世熊¶
<pb:KR4h0143_WYG_282-8b>¶
　　　夜泊聞歌¶
鳴灘扶夢殢香殘酒醒風聲送月凉孤影却憐烏匝苦¶
峯青江白一天霜¶
　　黄光昇¶
　　　懐許受先¶
𤣥符緑字細能分家學湏知有説文此去橋門摹十鼓¶
籀書難讀益思君¶
　　廖孔說¶
<pb:KR4h0143_WYG_282-9a>¶
　　　華陽雜韻¶
林間風靄日氤氲乍露孤峯半未分一夜雷聲在山下¶
始知身出萬重雲¶
　　　酒家同彦先何事留春¶
若説傷春還餞春夜深啼鳥淚沾巾緑隂村酒城南肆¶
同是尊前白髪人¶
　　　與一然聼鐘¶
寥寥相對一燈明數盡遥鐘百八聲題向山堂成故事¶
<pb:KR4h0143_WYG_282-9b>¶
他年却好話平生¶
　　　懐子畫次其韻¶
花滿揚州月滿櫳相尋最苦夢難同悶來細把蕪城賦¶
讀向凄凄莫雨中¶
　　　重過蘭溪¶
越跡吳蹤久未能飄來一葉泊孤僧依然白酒青山夜¶
鶯脰湖邊摘野菱¶
　　　石門¶
<pb:KR4h0143_WYG_282-10a>¶
石門酒薄客愁寛誰念霜溪曉被寒偶見鄰舟説紅葉¶
五更疎雨夢長干¶
　　　偶集¶
隂雨霏霏濕酒巵滿堂紅燭對弹碁主人先醉非無意¶
愁見更闌客散時¶
　　　訪道士¶
露草烟林客斷行竹扉晝掩對髙城道人不愛人天供¶
消受秋空鶴一聲¶
<pb:KR4h0143_WYG_282-10b>¶
　　　西湖¶
水中雲影鏡中山山自無心水自閒明月兩堤人不見¶
小舟獨向斷橋還¶
　　田狩龍¶
　　　蘭溪夜泊¶
刺船黄㡌亂漁燈載酒孤斟緑似澠落葉蕭蕭渾不寐¶
滿溪烟雨憶西興¶
　　　秋塘¶
<pb:KR4h0143_WYG_282-11a>¶
漫天積霧暗新池蟬送殘聲過别枝一路荷香飄水殿¶
滿盤珠落雨来時¶
　　林有麟¶
　　　龍安解組歸舟口號¶
秋風忽動季鷹思鱸膾蓴羮正此時傲骨止應麋鹿伴¶
松間明月好銜巵¶
拂衣長謝蜀山雲漫説當年借㓂君亦有青萍囊底吼¶
可憐無地斬妖氛¶
<pb:KR4h0143_WYG_282-11b>¶
簪組何勞伴我身一瓢萬里未為貧芙蓉九㸃秋光好¶
聖世偏容放曠臣¶
歸來不改舊時門有客時開緑蟻樽記得雲山多變幻¶
與君&KR0055;坐細評論¶
　　王屋¶
　　　題黄大癡横幅山水¶
絶壁長松倒影低寺門殘日響迴溪老身意想如曽到¶
八月虞山拂水西¶
<pb:KR4h0143_WYG_282-12a>¶
　　朱鷺¶
　　　謁采石磯李白祠沽酒不得¶
先生邀月飲江邊此月年來夜夜懸我念先生對今月¶
恨無一斗醉祠前¶
　　顧猷¶
　　　秋夜泊謝村¶
水上人家半掩門寒鴉棲盡欲黄昏孤舟夜泊依紅樹¶
記得唐人詠謝村¶
<pb:KR4h0143_WYG_282-12b>¶
　　　西湖夜别葉環中¶
水落西陵日已斜濃烟疎栁半藏鴉相逄莫漫輕相别¶
燈火湖頭是酒家¶
　　張志逺¶
　　　集慶寺作¶
參差紅樹倚晴空楖栗行吟度晚風忽憶翠華臨幸處¶
滿山黄葉寺門東¶
　　　泛月¶
<pb:KR4h0143_WYG_282-13a>¶
烟雨㣲茫水國秋暮霞飛盡月當樓誰家短笛續長笛¶
吹墮㣲霜上客舟¶
　　　仲夏同仲醇子逸伯承秋潭泛舟城西¶
兩槳夷猶風幔低湖流清淺荻蘆齊相將迎入烟波去¶
晚泊竹橋西更西¶
　　戈金湯¶
　　　郊游¶
雨過青山碧四圍春風輕颺百花飛極知良㑹非容易¶
<pb:KR4h0143_WYG_282-13b>¶
馬上何妨酩酊歸¶
　　姚思孝¶
　　　康山¶
康山一簣草萋萋無復豪華似滸西猶有揚州舊時月¶
翠禽飛上玉梅啼¶
　　李奇玉¶
　　　山居¶
方花礎潤氣氤氲静對薰爐柏子焚夜半雨聲新水漲¶
<pb:KR4h0143_WYG_282-14a>¶
枕邊流出一溪雲¶
　　顔俊彦¶
　　　村居雜興¶
病卧經旬滿面埃梅花落盡杏花開畫梁無數空巢在¶
社雨蕭蕭燕不来¶
　　周鳯翔¶
　　　送葛無奇侍御按粤¶
刺桐花發粤山青一路爭看豸繡經迴雁峯南望天北¶
<pb:KR4h0143_WYG_282-14b>¶
五雲長傍使臣星¶
　　魏冲¶
　　　春晚¶
梅葉初齊梅子勻新榆穉栁暗通津春深莫惜餘花盡¶
却喜黄鸝不露身¶
　　陸坦¶
　　　春夜雪¶
春雨聲聲入夢闌暗忩風動曉燈殘濕雲厭竹鳥驚墮¶
<pb:KR4h0143_WYG_282-15a>¶
起看空階一片寒¶
　　劉振之¶
　　　豋青笑臺¶
樓隂倒映水孱潺簾巻空青鳥乍還一幅雲林難著筆¶
半沉半露霧中山¶
　　楊廷樞¶
　　　閨情¶
寂寞空閨怨夜長征人何事未還鄉不知墻外誰家笛¶
<pb:KR4h0143_WYG_282-15b>¶
十二樓中盡斷腸¶
　　張溥¶
　　　小斜川¶
偏於曲徑見垂虹一片疎梅四望同滴露清晨懐淡漠¶
石鍾山下起秋風¶
　　　迴波嶼¶
潤州兩㸃合成三謝客風流未是憨㶑灔湖光収拾盡¶
蘭橈紅板唱江南¶
<pb:KR4h0143_WYG_282-16a>¶
　　周燦¶
　　　鄰翁邀食五月桃戲作¶
桃實纍纍也足豪主人笑飣玉盤髙仙家一熟三千嵗¶
五月先甞遜我曹¶
　　管正傳¶
　　　西泠橋¶
斷嶺寒烟落晚鴉閒聴漁鼓𠊓橋撾誰知湖上彎彎月¶
又照錢塘蘇小家¶
<pb:KR4h0143_WYG_282-16b>¶
　　馬世奇¶
　　　贈曹元宰守漳州¶
靈查秋泛海天凉五夜心懸燕寢香總為至尊憂社稷¶
漢臣何必薄淮陽¶
　　　贈鄭少府之任¶
宦薄無妨吏隠尊清風一拂百年存流移滿目誰堪繪¶
念爾監門舊子孫¶
　　張明弼¶
<pb:KR4h0143_WYG_282-17a>¶
　　　金陵送胡常之歸九華¶
目極秋江隠碧山九峯想像有無間孤舟此去同鳬雁¶
知宿蒹葭第㡬灣¶
　　陳宗之¶
　　　秋山即事¶
宋朝自召种明逸漢室何知鄭子真今日徴君何草草¶
馬蹄手板拜紅塵¶
　　李天植¶
<pb:KR4h0143_WYG_282-17b>¶
　　　山中訪宋爾垣¶
風吹㠶影過西城一片浮雲嶺上晴滿地落紅都不埽¶
萬松臺畔讀書聲¶
　　祝淵¶
　　　西湖月夜二首¶
落月鱗鱗水面浮露華濃滴桂叢秋不知何處鳴柔櫓¶
驚起一雙雪色鷗¶
佛火漁燈漸寂寥推篷起坐已中宵夜來極浦灘頭急¶
<pb:KR4h0143_WYG_282-18a>¶
知入西泠第㡬橋¶
　　傅巖¶
　　　姑蘇早發¶
吳閶西去片㠶輕野樹㣲茫水國平一夜櫓聲揺月影¶
不知枕上過菰城¶
　　吳本㤗¶
　　　春曉¶
南來消息斷歸鴻江國迷春曉夢中斜帶參星杏花白¶
<pb:KR4h0143_WYG_282-18b>¶
依稀牆半宋家東¶
　　凌世韶¶
　　　惠州西湖¶
湖面寒光一鏡平露荷烟草入秋清白鷗浴罷各飛去¶
遥見潮痕郭外生¶
　　朱芾煌¶
　　　獨歩文徳橋¶
畫樓髙閣不同登雀妨鵝笙亦自憎毎日杖藜橋上立¶
<pb:KR4h0143_WYG_282-19a>¶
青青雨過看鍾陵¶
　　　北行江上阻風¶
荻港黄雲壓水流風翻白浪打船頭長年莫道秋江冷¶
楊栁堤南是酒樓¶
　　　示從行汪伶¶
歌行作使得何戡尚與殷勤佐酒酣我有傷心千種恨¶
鷓鴣切莫唱江南¶
　　　與客飲感舊¶
<pb:KR4h0143_WYG_282-19b>¶
檀板牙牌事事新小車花下自相親勸君莫惜花前醉¶
舊醉花前今㡬人¶
　　　雜吟¶
賽社人稀古廟東午烟晴裊酒旗風游人不盡春游興¶
醉㡌欹斜落日中¶
　　金毓峒¶
　　　早春雜詠¶
繫馬河濵及早春鳴鳩燕乳徃來頻故園風景知何似¶
<pb:KR4h0143_WYG_282-20a>¶
自媿東西南北人¶
　　徐之瑞¶
　　　春游詞四首¶
西山松栢翠成林十里横塘水路深鸂鶒鴛鴦莫相妒¶
荷花香處結同心¶
檀槽低攏小鸞青金雁斜飛玉手輕弟子三吳零落盡¶
橋頭弦索最知名¶
山頭撃鼔賽金錢檣上飛烏散舞筵長記迎神送神處¶
<pb:KR4h0143_WYG_282-20b>¶
石湖沙觜泊郎船¶
龍膏千炬繞芝楹銀鑰初収玉漏傾夜冷不禁羅䄂薄¶
雙鬟炙火更吹笙¶
　　孫嘉績¶
　　　聞笛¶
一林寒碧露華浮吹笛誰家客倚樓剪剪西風吹不斷¶
夜䦨翻入小涼州¶
　　宫繼蘭¶
<pb:KR4h0143_WYG_282-21a>¶
　　　東平道中¶
長日銷魂去路賒一鞭殘照見人家幅巾笑我無頭角¶
籠盡春風處處花¶
　　　别徐廣文之任新寜¶
擁傳鳴騶據上游神君頌起自䕫州臨岐不是無投贈¶
知有清風伴去舟¶
　　謝㤗宗¶
　　　訪友¶
<pb:KR4h0143_WYG_282-21b>¶
西子湖頭二月槎到來剥啄日將斜主人原是孤山鶴¶
長定花時不在家¶
　　蔡道憲¶
　　　飲同寅周石拙齋偶題其壁¶
卍字䦨干一字無如君對我捋長鬚中原别有闗心夢¶
消得瀟湘酒半壺¶
　　　九月己未不宜聞雷夜忽大震正爾整衿危坐¶
　　　一雁過簷書示周子聖生¶
<pb:KR4h0143_WYG_282-22a>¶
秋聲已老尚聞雷獨雁横天放膽回只道湘江書易濕¶
故人風雨夜豋臺¶
　　梁朝鐘¶
　　　題畫兼寄友人¶
㶚陵山色動秋風開遍黄花九月中每憶江南帶霜樹¶
夕陽疎葉渡頭紅¶
　　馬嘉楨¶
　　　訪隠者¶
<pb:KR4h0143_WYG_282-22b>¶
樵子相逢不問名指予山上白雲生此中新結茅菴在¶
清磬一聲山鳥鳴¶
　　方以智¶
　　　西湖雜興¶
露冷芙蓉色不紅孤山無限老梧桐當時油壁車前路¶
猶在西陵風雨中¶
欵乃漁歌杜若洲露寒燈火不知愁朝朝盡醉餘杭酒¶
厭薄樓船歌舞遊¶
<pb:KR4h0143_WYG_282-23a>¶
　　　秦淮漫興¶
乘舟到處醉來多溝水東西夜不波猶是洛陽諸子弟¶
只今強半解吳歌¶
　　　聽蘆笙作¶
誰伴愁人坐月明苖中兒女舞蘆笙自言頗似江南曲¶
不是秋笳出塞聲¶
　　朱朝瑛¶
　　　題畫¶
<pb:KR4h0143_WYG_282-23b>¶
釣竿三尺寄浮查漂泊萍蹤一水涯日暮可憐紅蓼岸¶
秋聲一夜繞漁家¶
　　來集之¶
　　　贈吳半壁¶
養鶴栽松共㡬年故人茅屋萬峯前只應谷口移雲住¶
滿洞桃花隔釣船¶
　　髙承埏¶
　　　送王瑜仲還維揚¶
<pb:KR4h0143_WYG_282-24a>¶
一曲旗亭酒未消離情已逐廣陵潮君歸定倚吹簫侣¶
明月相思第㡬橋¶
　　　鴛鴦湖¶
兩湖秋水抱城斜縹緲樓臺帶落霞日暮鴛鴦看不見¶
數聲風笛起蘆花¶
　　　中秋詞¶
芙容墜露玉階涼小院銀屏秋夜長一曲清歌人不見¶
水晶簾外月如霜¶
<pb:KR4h0143_WYG_282-24b>¶
　　　過江州¶
江州風物自妍華過客停舟只暗嗟秋暮離腸元易斷¶
不闗紅䄂泣琵琶¶
　　　溪上偶見¶
畫船風動茜裙低兩兩紅妝照緑溪驚起鴛鴦不成夢¶
一雙飛過藕花西¶
　　　望盤山作¶
中盤雲氣下盤生紫蓋峯髙晚獨晴安得時平觧塵組¶
<pb:KR4h0143_WYG_282-25a>¶
白松樹底飯黄精¶
　　　春日聞杜鵑¶
三月花前呌落暉四更栁外㸃征衣行人一夜催歸去¶
只莫天津橋上飛¶
　　單恂¶
　　　春雨¶
杏花紅雪覆東墻玉版初肥若下香陡憶斷橋清夜燭¶
瀟瀟暮雨唱吳孃¶
<pb:KR4h0143_WYG_282-25b>¶
紅發棠棃花滿枝小樓寒食雨絲絲白頭更度傷心節¶
細簡冬郎蜀紙詩¶
　　　鄧尉觀梅¶
擬尋茅屋占山椒亂後生涯谷口樵慚媿梅花憐客去¶
衝寒飛度虎山橋¶
　　　鄰叟貽芍藥一本¶
一叢婪尾映窓紗誰寫徐家沒骨花好共當階傾鑿落¶
離人多少尚天涯¶
<pb:KR4h0143_WYG_282-26a>¶
　　　有贈¶
花底相逄記隔春西忩剪燭夢還真鵝黄栁色鵝黄酒¶
莫負池塘月待人¶
　　　對雨念小園花事¶
記得停歌醉似泥木蘭擎月小廊西玉人泥要新詞唱¶
蜀紙燈前減字題¶
　　　有憶¶
綘河斜落草蟲鳴簾捲芙蓉夜色清憶醉銀船凉月底¶
<pb:KR4h0143_WYG_282-26b>¶
白家菱角坐吹笙¶
　　姚奇𦙍¶
　　　遊虎丘¶
髙丘窈窕恣幽探席展諸天坐蔚藍聼徹疎鐘歸櫂動¶
半塘漁火泊城南¶
　　徐孚逺¶
　　　簡朱子若甥¶
烏衣門巷舊勾留不過東齋兩度秋凖擬天星湖水發¶
<pb:KR4h0143_WYG_282-27a>¶
藉袈橋下穏停舟¶
　　陳瑚¶
　　　訪江子¶
家住蓮花淺水灣随風偶爾到人間輕舟載得故人酒¶
趂此月明連夜還¶
　　朱一是¶
　　　經過有感¶
金粉瓊膏化作灰美人池舘半青苔只今寂寞斜陽裏¶
<pb:KR4h0143_WYG_282-27b>¶
多少東風燕子來¶
　　　秦溪¶
秦溪斜日射秋蘋㡬箇閒鷗自作鄰沙斷栁深漁路狹¶
野橋西去竟無人¶
　　林尊賔¶
　　　將歸莆陽留别吳江諸子¶
贈别臨岐折桞枝越山上瀬片㠶遲荔支亭下清秋月¶
還憶吳江楓落時¶
<pb:KR4h0143_WYG_282-28a>¶
　　張&KR1352;¶
　　　秋晨¶
新凉容易到幽棲晨起輕衫小院西蟋蟀草根吟未歇¶
牽牛竹尾一莖低¶
　　錢棻¶
　　　雞冠花¶
數枝濃艶泛秋光凝露舒霞玉砌旁何日秦闗驚曉夢¶
一聲長嘯破秋霜¶
<pb:KR4h0143_WYG_282-28b>¶
　　　蘋花¶
蘆花洲外蓼花西秋水空香日影低好似天風吹玉女¶
霓裳一曲下青谿¶
　　　無塵自天姥來將返白下¶
新栁絲絲㸃落梅莫愁湖上暮潮回春光依舊江鄉好¶
還向南朝寺裏來¶
　　譚貞良¶
　　　題河梁泣别圖¶
<pb:KR4h0143_WYG_282-29a>¶
都尉臺前起朔風節旄空盡路西東不知别涙誰先落¶
同在河梁夕照中¶
　　題圯橋授履圖¶
千金散盡己無餘圯上蕭條授履初法吏空煩偶語律¶
不知黄石解傳書¶
　　余増逺¶
　　　杜子將歸楚賦送¶
春風春水太無情有客無家問去程黄鵠磯頭斜照下¶
<pb:KR4h0143_WYG_282-29b>¶
斷腸玉笛武昌城¶
　　彭長宜¶
　　　泊沈家門山¶
嶴門深峭海波平戍檻頻傳夜柝聲欲訴離愁眠未稳¶
起看殘月趂潮生¶
　　陸鋡¶
　　　越行雜詠¶
蕭山一帶接江潮迤邐湘湖雉堞遥恰似西泠烟樹裏¶
<pb:KR4h0143_WYG_282-30a>¶
好安十二繞堤橋¶
嵐光冉冉樹亭亭盡日漁人汎緑汀八月山隂山下路¶
稲花香軟舞蜻蜓¶
　　吕潛¶
　　　成都雜感¶
繁華閨閣重詩書賦就朋箋錦不如萬里橋頭凝望眼¶
枇杷花下更誰居¶
　　宫偉鏐¶
<pb:KR4h0143_WYG_282-30b>¶
　　　寄懐篛葊禪師¶
誦經千紙坐雲龕水鏡光中月一函别後睡蛇應已出¶
好牽清夢過淮南¶
　　　燕地雜感¶
天雄直北古澶州千里浮雲入望愁一自㓂萊公去後¶
暮雲風葉響梧楸¶
　　張若羲¶
　　　桃花詞¶
<pb:KR4h0143_WYG_282-31a>¶
偶然洞口一花開不謂漁郎逐浪來看得等閒儘好住¶
無端又欲趂潮回¶
何事從來又問津人間好景不容尋武陵果有撈魚者¶
枉却桃源一片心¶
　　　酒半聴絃索¶
鶯聲細囀習家池鵠操誰弹别恨滋最是離絃聼不得¶
看花看到夕陽時¶
　　趙庾¶
<pb:KR4h0143_WYG_282-31b>¶
　　　野眺¶
野眺西山水畔行五湖波浪静無聲短垣故逗仙人杏¶
啼罷鵓鳩山雨晴¶
　　吳易¶
　　　鄴宫¶
千騎宫娃簇仗新白櫻桃拂紫綸巾年年遺殿花爭發¶
可憶當時馬上人¶
　　張家玉¶
<pb:KR4h0143_WYG_282-32a>¶
　　　閨思¶
竹林啼鳥遍春暉何事行人尚未歸惆悵夜來牕月白¶
夢魂飛不到金㣲¶
　　劉曙¶
　　　水鄉詞¶
西湖風月好徜徉門鑰催人不盡觴此夜闔閭城隔斷¶
藕隄穿遍過菱塘¶
　　　乙酉中秋夜農家對月作¶
<pb:KR4h0143_WYG_282-32b>¶
橘柚垂垂緑未霜屋頭徙倚漏清光廣寒照我愁如海¶
一片空庭萬里長¶
眉痕慘淡對疎星碧海鮫宫想涙零坐到夜闌惆悵盡¶
不堪重憶可中亭¶
　　葛一龍¶
　　　野橋懐郭聖僕¶
白板斜扉曲岸通朱闌照見緑波中故人别處猶堪憶¶
楊栁西邊蓮葉東¶
<pb:KR4h0143_WYG_282-33a>¶
　　　寄周公美¶
溪雲載屋鶯啼晝溪漲浮花栁著綿門外小舟如意去¶
清齋人起卧茶烟¶
　　　柬凡夫¶
石作籓籬樹作鄰家生春菌與秋蓴偶遺書法呼兒子¶
未定詩篇詣孺人¶
　　　嚴延甫之楚復留秦淮數日乃别¶
雪裡看花花裡眠莫愁飛雪到新年愁人只有湘山路¶
<pb:KR4h0143_WYG_282-33b>¶
漫入寒鴉苦竹烟¶
　　　清明¶
今日還留昨夜寒一年春又客中拚太湖石畔柴門影¶
魚咂飛花上釣灘¶
　　　八月十五盤龍寺¶
歴歴三年看月愁燕山楚水白門樓不知何處明年夜¶
更憶盤龍寺裏秋¶
　　　渡石湖¶
<pb:KR4h0143_WYG_282-34a>¶
風攬帆隂亂法幢山懸墖影墮吳江白鷗慣聴横塘曲¶
來徃飜飛自一雙¶
　　陳濟生¶
　　　秋山和貫休韻¶
秋來秪是入山宜坐到泉聲幽咽時清淚欲零誰許見¶
峯頭惟有老猿知¶
　　朱茂曙¶
　　　牽牛花¶
<pb:KR4h0143_WYG_282-34b>¶
金飈初動露華滋最愛娟娟竹尾垂多少紅樓昬夢裏¶
不知秋色到疎籬¶
　　　京口别元孩後豋樓作¶
西樓昨夜露為霜楓葉新紅槲葉黄愁絶江南望江北¶
雨鈴風鐸正郎當¶
　　蔣茂¶
　　　初夏¶
水沉烟裊翠參差永晝窺簾燕語遅簇簌桐花飛不已¶
<pb:KR4h0143_WYG_282-35a>¶
鵁鶄啼過白蘋池¶
　　沈之琰¶
　　　西湖¶
㣲雲澹澹碧天空叢桂香生細細風百頃西湖一明月¶
此身已在廣寒宫¶
　　馮鼎立¶
　　　金陵秋夜有感¶
露凉蓴股耐調羮不向江東號歩兵縱是山靈文未勒¶
<pb:KR4h0143_WYG_282-35b>¶
白鷗應怨負初盟¶
　　　題畫¶
萬丈瓊崖蹴碧湖瑶林寂寂似清都何人䇿蹇衝寒到¶
試向他村覓酒沽¶
萬峯迴合抱幽居奇峭爭輸映碧虚一㸃紅塵飛不到¶
開忩時閲化人書¶
巖嶂重重溪澗縈緑崖碧樹奏春聲相携䇿杖紅塵外¶
為訪髙流結隠盟¶
<pb:KR4h0143_WYG_282-36a>¶
危峯斜倚碧溪邉春樹隂隂宿翠烟一道飛泉雲外落¶
還和爽籟韻朱絃¶
　　　閨怨¶
合歡無伴冷衾禂池水沄沄易得秋一様樓臺花㡳月¶
流黄何事獨闗愁¶
沈水初燒未減香秋風如水透羅裳低頭自刺鴛鴦繡¶
不道湘簾已上霜¶
　　　八聲詩和夏彛仲韻(録四首/)¶
<pb:KR4h0143_WYG_282-36b>¶
　　　　砧聲¶
碧鴛瓦上乍凝霜風送疎砧和漏長嵗嵗空教心力盡¶
此聲傳不到漁陽¶
　　　　櫓聲¶
松灣一道水流斜小艇凌波蹴浪花欵乃數聲柔櫓過¶
輕鷗㸃㸃起晴沙¶
　　　　蛩聲¶
泣露寒蛩感客心勸君莫作苦悲吟兒童仔細尋聲覓¶
<pb:KR4h0143_WYG_282-37a>¶
一入金籠鎖閉深¶
　　　　雪聲¶
玉塵冉冉灑空庭松竹傳聲静夜聽洛下髙人堅卧稳¶
任敎落索打忩櫺¶
　　戴重¶
　　　春燈歌¶
年年人日到長干取次看燈不忍看十四樓邊新月夜¶
銀筝小䄂歇春寒¶
<pb:KR4h0143_WYG_282-37b>¶
　　黄翼聖¶
　　　村居雜興¶
廿四畨風取次來梅花落盡杏花開畫梁無數空巢在¶
社雨蕭蕭燕未回¶
休誇紅紫鬭芳菲開到荼䕷春已非恥逐游蜂與舞蝶¶
别尋一徑緑隂歸¶
閒花無數爛空庭别有黄金綴决明一自杜陵矜惜後¶
秋風秋雨獨闗情¶
<pb:KR4h0143_WYG_282-38a>¶
　　胡甲桂¶
　　　夜泊常山¶
淙淙灘響上舟遲到面山容未即移更喜月明迎短櫂¶
吳吟細聽隔船詞¶
　　徐時勉¶
　　　荷亭¶
輕風不送市廛塵出水芙蓉面面新莫道老年心易足¶
還思兩槳蕩舟人¶
<pb:KR4h0143_WYG_282-38b>¶
　　林徴材¶
　　　重過田公園¶
門巷春深碧草齊花枝大半委黄泥林鶯認得尊前客¶
依舊飛來恰恰啼¶
　　李自明¶
　　　覧輝樓¶
雨後驚濤響石磯望中烟樹轉霏㣲湘江直北陽臺路¶
舊日行雲何處飛¶
<pb:KR4h0143_WYG_282-39a>¶
　　　張紀¶
　　　　京口懐古¶
　江抱青山鳥勢斜萬家城郭照殘霞南朝多少繁華夢¶
　只有當年夜合花¶
　　　張鹿徴¶
　　　　送葉榮木入閩¶
　野鶴孤蹤道士顔層林千里入閩闗不知烏石峯頭路¶
　可似江南雨後山¶
<pb:KR4h0143_WYG_282-39b>¶
　¶
　¶
　¶
　¶
　¶
　¶
　¶
御選明詩巻一百十三¶
