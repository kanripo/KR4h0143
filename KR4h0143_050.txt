# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:44.541918
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷四十八
<pb:KR4h0143_WYG_050-1a>¶
　欽定四庫全書¶
御選宋詩巻四十八¶
　　七言律詩四¶
　　　蘇轍¶
　　　　次韻子瞻延生觀後山上小堂¶
　謝公遊意未能厭踏盡登山屐齒尖古殿神仙深杳杳¶
　香爐煙翠起纎纎巖花寂歴飄瓊片庭檜蕭疎漏玉蟾¶
　帝子暮歸人不見微風細雨自開簾(唐玉真公主/修道扵此山)¶
<pb:KR4h0143_WYG_050-1b>¶
　　　　大人乆廢彈琴比借人雷琴以記舊曲十得三¶
　　　　四率爾拜呈¶
　乆厭凡桐不復彈偶然尋繹尚能存倉庚鳴樹思前嵗¶
　春水生波滿舊痕泉落空巖虚谷應珮敲清殿百官喧¶
　終宵竊聽不能學庭樹無風月滿軒¶
　　　　興州新開古東池¶
　山遶興州萬疊青池開近郭百泉并昔年種栁人安在¶
　累嵗開花藕自生波暖跳魚聞樂喜人来野鴨望船鳴¶
<pb:KR4h0143_WYG_050-2a>¶
西還過此須終日為問使君行未行¶
　　　送道士楊見素南遊¶
黄河春漲入隋溝往意隨波日夜流萬里尋山如野鶴¶
一身浮水似輕鷗湖風送客那論驛嶽寺留人暗度秋¶
遲子北歸来見我攜琴委曲記深幽¶
　　　送陳安期都官出城馬上¶
城中二月不知春惟有東風滿面塵歸意已隨行客去¶
流年驚見栁條新簿書填委休何日學問榛蕪媿古人¶
<pb:KR4h0143_WYG_050-2b>¶
一頃稻田三畝竹故園何負不收身¶
　　　和栁子玉共城新開御河過所居牆下¶
卜築共山功欲成新河入縣巧相縈誰将畚鍤千夫力¶
添上園林一倍清生長魚蝦供晩饌浮沈鵞鴨放春聲¶
為鄰有意非今日丐我餘波伴濯纓¶
　　　聞王鞏還京㑹客劇飲戲贈¶
聞君歸去便招呼笑語不知清夜徂結束佳人試銀甲¶
留連狂客惱金吾燭花零落玉山倒詩筆欹斜翠袖扶¶
<pb:KR4h0143_WYG_050-3a>¶
暫醉何年依錦瑟東齋還復卧氍毹¶
　　　除夜㑹飲南湖懐王鞏¶
嵗晚城東故相家夜聽簾外落瓊花醉眠東閣銀釭暗¶
起視中庭風竹斜魯酒近来無奈薄秦箏别後苦聞誇¶
思君倦對空陂飲歸去紛如日暮鴉¶
　　　次韻王鞏同飲王廷老度支家戲詠¶
白魚紫蠏早霜前有酒何須問聖賢上客逺来工緩頰¶
雙鬟為出小垂肩新傳大曲皆精絶忽發狂言亦可憐¶
<pb:KR4h0143_WYG_050-3b>¶
莫怪貧家少還往自須先辦買花錢¶
　　　次韻王廷老寄子瞻¶
歌吹新成百尺臺青山臨水巧崔巍佳人解作迥文語¶
狂客能鳴摻鼓雷擷菊傳杯醒復醉采菱盪槳去仍回¶
新年聞欲相從飲春酒還須剰作醅¶
　　　次韻文務光秀才遊南湖¶
料峭東風助臘寒汀瀅白酒借衰顔滿牀書巻何曾讀¶
數步湖光自不閒夢想緑楊垂後浦眼㸔紅杏照前山¶
<pb:KR4h0143_WYG_050-4a>¶
新春漸好君歸速不見遊人暮不還(湖前小山/曰杏山)¶
　　　遊廬山山陽七詠(錄一首/)¶
　　　　三峽石橋¶
三峽波濤飽泝沿過橋雷電記當年江聲彷彿瞿唐口¶
石角參差灔澦前應有夜猨啼古木已將秋葉作歸船¶
老僧未省遊巴蜀松下相逢問信然¶
　　　次韻毛國鎮趙景仁倡和三首一贈毛一贈趙¶
　　　一自詠¶
<pb:KR4h0143_WYG_050-4b>¶
治劇從容緩策銜鈴軒無事日清談隼旟畫㦸明千里¶
紙帳繩牀自一菴金奏屢陳容客和玉山不動看賔酣¶
我来邂逅逢寛政忘却漂流身在南¶
一紙新詩過雁銜醒然何異接君談奉親魚蠏兼臨海¶
退食琴書定有菴一别經年真似夢多憂不飲亦如酣¶
共君友契非今日蔽芾棠隂自劒南¶
逺謫江湖舳尾銜到来辛苦向誰談畏人野鶴長依嶺¶
厭事山僧祇住菴黄雀頓来成一飽白醪新熟喜初酣¶
<pb:KR4h0143_WYG_050-5a>¶
疎頑近日尤堪笑坐任飄風去自南¶
　　　次韻毛君感事書懐¶
種棠經嵗便成科秋雨調勻氣漸和才力有餘嫌事少¶
風情無限覺詩多長松更老仍添節古井雖深自不波¶
宴坐山房人豈識一尊聊且慰蹉跎¶
　　　次韻王適新燕¶
好雨纎纎潤客衣新来雙燕力猶微似嫌春早無人見¶
故待簾開掠地飛南國花期知不逺中原寒劇未應歸¶
<pb:KR4h0143_WYG_050-5b>¶
養雛不怕巢成早記取朝朝為啟扉¶
　　　次韻王適東軒即事三首(錄二首/)¶
新竹依牆未出尋牆東桃李却成林池塘草長初饒夢¶
邨落鶯啼恰稱心江滿船頭朝欲轉泥融屐齒暮尤深¶
閉門憐子成書癖試買邨醪相伴斟¶
眼看東鄰五畝花茅簷竹户野人家過牆每欲隨飛蝶¶
歸舍誰憐已暮鴉幽客偶来成晩飯野僧何日寄新茶¶
三年氣味長如此歸計遲遲也自嘉¶
<pb:KR4h0143_WYG_050-6a>¶
　　　次韻子瞻初出潁口見淮山¶
清淮此日見滄浪始覺南来道路長忩轉山光時隠見¶
船知水力故軒昂白魚受釣收寒玉紅稻堆場列逺岡¶
波浪連天東近海乗槎直恐漸茫茫¶
　　　次韻王鞏上元見寄三首¶
棄擲良宵君謂何清天流月鑑初磨莫辭病眼羞紅燭¶
且試春衫剪薄羅蓮豔參差明繡户舞腰輕瘦颭驚鼉¶
少年微服天街闊何處相逢解珮珂¶
<pb:KR4h0143_WYG_050-6b>¶
繁燈厭倦作閒遊行到僧房院院留月影隨人深有意¶
車音爭陌去如流酒消鑿落寜論斗魚照琉璃定幾頭¶
過眼繁華真一夢終宵寂寞未應愁¶
燈火熏天處處同暗遊因避柏臺驄髙情自放喧闐外¶
勝事偏多淡泊中平日交遊徒夢想留都歌吹憶年豐¶
知君未有南来意歸去相從光與鴻¶
　　　次韻子瞻題泗州監倉東軒二首(録一首/)¶
萬斛塵飛日為霾無心退食自成齋梅生紅粟初迎臘¶
<pb:KR4h0143_WYG_050-7a>¶
魚躍銀刀正出淮卧病空看帆度磧誦詩猶記雪填堦¶
夾河南北俱形勝且借髙城作兩崖¶
　　　送張恕朝奉南京簽判二首¶
楚蠏呉柑初著霜梁園官酒試羔羊老如計相非無齒¶
清似留侯未却糧杖履稍通賓客過殽蔬要遣子孫嘗¶
詔書委曲如公意幕府新除朱紱郎¶
朱紱還家罷倚門留都無事最宜親下車趨走驚鄰舍¶
決獄平反慰老人相見只今多邂逅舊遊他日半埃塵¶
<pb:KR4h0143_WYG_050-7b>¶
何年重起扁舟興㑹作東湖十日賔¶
　　　次韻曾子開舍人四月一二日扈從二首(録/一)¶
　　　(首/)¶
衣冠雙日款蓬莱簾脱瓊鈎扇不開清曉近驚三殿啟¶
翠華遙自九天来晨光稍稍侵黄盖瑞霧霏霏著禁槐¶
千兩翟車觀禮罷歸時滿載徳風迴(是日内外命婦皆/㑹景靈仰瞻三宫)¶
(肅然雍穆不言而化諸/公之家有能言之者)¶
　　許將¶
<pb:KR4h0143_WYG_050-8a>¶
　　　東山碧巖亭¶
舊室曾留古岸邊新亭同賞碧巖前日生獅子峰頭木¶
煙伴榴花洞口泉黄葉入秋山出地白雲臨曉海垂天¶
飄然踪跡今何定别去江湖义一年¶
　　錢勰¶
　　　成都¶
武侯千載有餘靈磐石刀痕尚未平巴婦自饒丹穴富¶
漢庭還負碧砮征雨經蜀市應和酒琴到臨卭别寄情¶
<pb:KR4h0143_WYG_050-8b>¶
知有忠臣能叱馭不論雲棧更崢嶸¶
　　孔文仲¶
　　　將至南都途中感舊二首寄錢穆父¶
北風吹雪滿皇州攜手同為落魄遊霄漢路岐騰萬里¶
江湖塵土積千憂世情共逐飛蓬轉人事都如激浪流¶
只待清談慰愁病月明幾夜促歸舟¶
苒苒星霜七換年故人已上碧雲天書憑去雁雖無便¶
路出名都亦有縁秋晚樓臺風作雪雨餘碕岸柳生煙¶
<pb:KR4h0143_WYG_050-9a>¶
應煩北道開樽俎又費公庖幾萬錢¶
　　孔武仲¶
　　　發王務¶
曉隨燈火背千家落盡疎星見逺霞一晌春聲回宿鳥¶
半天寒色在啼鴉臨陂弱柳猶藏葉當路殘梅已盡花¶
賴值時光正妍潤穩看風物到京華¶
　　　呈竹元珍¶
一室蕭然傍禁城塵埃不到旅懐清水流紅片知花落¶
<pb:KR4h0143_WYG_050-9b>¶
雨浥蒼苔見筍生感物已憐春寂寞辭家倍覺嵗崢嶸¶
知君亦有淹留歎歸夢西隨杜宇聲¶
　　　經父云自到京止得一書頗懐憂想因寄¶
萬事崢嶸不自由年来書信最綢繆雁飛玉塞無多地¶
人望神都正倚樓祇恐邊風多浩蕩故令音驛每遲留¶
何如款段相隨出鄉曲長為馬少游¶
　　　羅港¶
八節灘頭駐馬蹄淙淙流水日沈西嵗時乆已成陳迹¶
<pb:KR4h0143_WYG_050-10a>¶
風景全然似此溪蘭棹倚洲人競過籃輿索筆我閒題¶
桃源仙境今何在懊惱嬌鶯向暮啼¶
　　　黄州¶
客路深秋一轉蓬淮天牢落此將窮城開雲水蒼茫處¶
人在茆篁掩映中對岸武昌風月近千年赤壁是非空¶
愁看陳迹慵開口謾把魚竿伴釣翁¶
　　　晩登庾樓¶
却從江漢望匡廬湓口風波日愈疎滿甕尚留桑落酒¶
<pb:KR4h0143_WYG_050-10b>¶
登盤今有武昌魚斜陽柳色明碕岸纎月波光濕太虚¶
鸚鵡洲前弔豪士重將詞賦為君書¶
　　　鄂州¶
緑柳隂隂蔽武昌汀洲如畫引帆檣一江見底目秋色¶
千里無風正夕陽暫别勝遊渾老大追思前事只淒涼¶
賢豪况有遺蹤在欲買溪山作漫郎¶
　　　湖山亭¶
縣山峻絕有新亭公退時来看洞庭天外微茫二湖合¶
<pb:KR4h0143_WYG_050-11a>¶
波心縹渺一峰青非時爽氣生雲雨永夜寒光浸斗星¶
千古登臨增健筆投文猶可弔湘靈¶
　　　寄范清老¶
日挂西南有薄輝稜稜霜氣犯寒衣不愁斗柄隨春轉¶
祇怕梅花學雪飛湘浦波光頻送别湓城山色屢思歸¶
髙人只在南坡住好共留錢買釣磯¶
　　　湘上¶
南歸曽泛碧湘船擊汰臨流似浩然平野幾枮殘嵗草¶
<pb:KR4h0143_WYG_050-11b>¶
緑波猶浸舊時天簿書倥偬嗟巖邑樽酒歡娯憶少年¶
尺水片雲今我有亦當風月為留連¶
　　　次韻和鄧慎思謝劉明復畫道林秋景¶
鈴齋清話未更端一埽禪林景趣完縹緲已裝新殿墖¶
縈紆仍引外峰巒泠風有意生空闊宻雪無聲下廣寒¶
平昔所遊今在眼淒涼疑是夢中看¶
　　　和李時發春日見寄¶
聞道重湖路未通悠然身在碧湖中﨑嶇水國猶千里¶
<pb:KR4h0143_WYG_050-12a>¶
牢落春花已半空江浪濺寒侵小睡岳雲篩雨響疎篷¶
君詩亦説清幽趣便覺年来氣味同¶
　　　過洞庭¶
朝来四境宿雲披漸放扁舟入渺瀰漠漠衣襟凌水霧¶
悠悠簾幕挂天絲波平自喜看書穩風軟翻愁出險遲¶
今夜君山興不淺登臨應及月明時¶
　　　登涵暉亭¶
常時洲島隔波瀾故覓君山直上看罨畫園林春減色¶
<pb:KR4h0143_WYG_050-12b>¶
水晶宫闕晝添寒州城斜引羣峰小湖面平吞數驛寛¶
坐乆西風響喬木扁舟思到武陵灘¶
　　　送望聖監南嶽廟¶
還鄉同赴紫宸朝笑語從容慰寂寥白髪侵凌今滿鑑¶
青春羈旅舊連鑣易江小隠西園在湘浦新除道路遙¶
老境不堪論契闊東風官栁亂堤橋¶
　　　次韻瀛倅鄧慎思見寄¶
官是麟臺却佐州蓬瀛俱稱列仙遊憶分曉色趨天闕¶
<pb:KR4h0143_WYG_050-13a>¶
想對春風倚郡樓書付塞鴻應易到人如隴水正分流¶
江湖未有歸耕處何日相逢説旅愁¶
　　　江上¶
萬里長江一葉舟客心蕭索已驚秋亂霞影照山根寺¶
落日光翻水面樓淺浦耀金知躍鯉前灘㸃雪見棲鷗¶
少年壯氣悲寥廓未忍滄江下釣鈎¶
　　　十二月十六日後殿朝謁¶
晨光先到帝王州别殿珠簾不上鈎萬嵗聲齊山獻夀¶
<pb:KR4h0143_WYG_050-13b>¶
九門朝退海分流參差雉尾回丹陛杳逺雞聲下禁樓¶
年少曾来奏詞賦鈞天却記夢中遊¶
　　　蘇子瞻雪堂¶
古縣東邊仄徑開先生曾此劚蒿莱鸞凰一去應不返¶
花柳當年皆自栽畫壁蒼茫留水墨朱闌剝落長莓苔¶
鄰翁笑我来何暮檢㸃風煙興盡囘¶
　　　介之㑹徐氏家飲薄暮不歸為詩招之¶
金鞍駿馬照朱門樂㑹髙張晉楚軍狂客浩歌翻白雪¶
<pb:KR4h0143_WYG_050-14a>¶
艶姬醉舞轉紅裙花光灼爍筵前錦酒韻氤氲盞上雲¶
爭似竹忩風月夜青燈殘茗細論文¶
　　孔平仲¶
　　　西軒¶
新作朱門向水開雖臨行路少塵埃乆蔵勝境因人發¶
盡放青山入坐来樹影轉簷碁未散荷香飄枕夢初回¶
晚年事事皆疎嬾賴得閒官養不才¶
　　　霽夜¶
<pb:KR4h0143_WYG_050-14b>¶
寂歴簾櫳深夜明睡迴清夢戍牆鈴狂風送雨已何處¶
淡月籠雲猶未醒早有秋聲隨墮葉獨將凉意伴流螢¶
明朝準擬南軒望洗出廬山萬丈青¶
　　　睡起¶
睡起西風掠鬢輕蕭然庭院晚寒生浮雲便作飛鴻意¶
細雨仍兼落葉聲物不求餘隨處足事如能省即心清¶
山林朝市皆相似何必﨑嶇隠釣耕¶
　　　西齋冬夕¶
<pb:KR4h0143_WYG_050-15a>¶
平生疎野得江湖嵗暮西齋擁一爐雨滴空堦如自語¶
風吹長木更相呼世間寵辱收碁局樓上光隂入酒壺¶
近日睡時全少夢攀縁狂想自知無¶
　　　和經父登黄鶴樓¶
複靄重沙望不窮坐收千里一樽中天邊江漢波濤濶¶
地下神仙窟宅通忩影偷来湓浦白簷光飛入沔城紅¶
豁然已盡登臨興雲閣章亭謾在東¶
　　　送登州太守出城馬上作¶
<pb:KR4h0143_WYG_050-15b>¶
悤悤送客出城闉霜意方髙日漸曛青嶂倚空先有雪¶
黄沙匝地半和雲旌旗明滅隨車逺鼔角悲涼隔水聞¶
正是無憀一回首兩行白馬映紅裙¶
　　　夢錫同遊賀園題詩云誰知清淡者冬月亦登¶
　　　臨¶
寒景崢嶸嵗已深誰知清淡亦登臨雨吹廢館苔添暈¶
霜落空城樹減隂向曉旋留題葉句隔年先有探花心¶
相期紅藥濃開日一醉東風費萬金¶
<pb:KR4h0143_WYG_050-16a>¶
　　　寄常父¶
繚繞龍山半府隂春来漂泊阻登臨蓬莱閣下花多少¶
清曠亭前水淺深暮靄漫天迷望目東風絕海送歸心¶
新詩亦有思家意應記當年共醉吟¶
　　　晝眠呈夢錫¶
百忙之際一閒身更有髙眠可詫君春入四支濃似酒¶
風吹孤夢亂如雲諸生弦誦何妨靜滿座圖書不廢勤¶
向晚欠伸徐出户落花簾外自紛紛¶
<pb:KR4h0143_WYG_050-16b>¶
　　　西行¶
繚繞西行入亂山白雲深處據征鞍蕎花著雨相爭秀¶
棗頰迎陽一半丹鞅掌未能逃物役乾坤何處託身安¶
莒臺東向情無限那更秋風作暮寒¶
　　米芾¶
　　　望江樓¶
雲間鐵甕近青天縹緲飛樓百尺連三峽江聲流筆底¶
六朝帆影落尊前幾番畫角催紅日無事滄洲起白煙¶
<pb:KR4h0143_WYG_050-17a>¶
忽憶傷心何處是春風秋月兩茫然¶
　　　除書學博士初朝謁呈時宰¶
半生湖海看青山慣佩笭箵攬轡艱曉起初馳朱雀路¶
霜華慙綴紫宸班百僚卑處瞻丹陛五色光中望玉顔¶
浪説書名落人世非公那解徹天闗¶
　　　甘露寺晩眺¶
六代蕭蕭木葉稀樓髙北固落殘暉兩州城郭青煙起¶
千里江山白鷺飛海近雲濤驚夜夢天低月露溼秋衣¶
<pb:KR4h0143_WYG_050-17b>¶
使君肯負平生樂長倒金鍾盡醉歸¶
　　　入境寄集賢林舍人¶
揚帆載月逺相過佳氣蔥蔥聽誦歌路不拾遺知政肅¶
野多滯穂是時和天分秋暑資吟興晴獻谿山入醉哦¶
須捉蟾蜍共研墨綵箋書盡剪江波¶
　　　重九㑹郡樓¶
山清氣爽九秋天黄菊紅茱滿泛船千里結言寜有後¶
羣賢畢至猥居前杜郎閒客今焉是謝守風流古所傳¶
<pb:KR4h0143_WYG_050-18a>¶
獨把秋英縁底事老来情味向詩偏¶
　　賀鑄¶
　　　雨晴西郊寓目¶
城中厭雨過清和偶出西郊野意多蠶簇趁晴初摘繭¶
麥場經潤欲生蛾營巢黄鳥啼深樹引犢青牛飲暮河¶
老圃念人留竚乆挽衣沽酒願相過¶
　　　甲子三月二十五日登快哉亭偶聞舟中吹楊¶
　　　葉者有懐京師昔遊因賦¶
<pb:KR4h0143_WYG_050-18b>¶
南浦来風拂水紋汀洲芳草緑羅裙桃花舊雨應相望¶
楊葉新聲我獨聞酸鼻可憐香欲絶斷腸不待酒初醺¶
斜陽歸去書忩下一幅蠻牋賦夢雲¶
　　　送彭城周主簿建中移黄縣令¶
客宦逢迎泗上州酒籌詩巻慰淹留九層燈火偃王墖¶
四面青山彭祖樓此去君辭棲棘地年来吾有負薪憂¶
終期一過河陽縣相對春風話舊遊¶
　　　病後登快哉亭¶
<pb:KR4h0143_WYG_050-19a>¶
經雨清蟬得意鳴征塵斷處見歸程病来把酒不知厭¶
夢後倚樓無限情鴉帶斜陽投古刹草將野色入荒城¶
故園又負黄黄約但覺秋風髪上生¶
　　　將發永城留題李氏齋壁¶
匹馬翩翩寄此身可憐投老尚迷津黄塵是處隨遊子¶
明日相逢即故人東道琴樽能惜夜西園花絮欲傷春¶
分攜後日悤悤去燈火虹橋夢更頻¶
　　　罷大匠屬為淮南行¶
<pb:KR4h0143_WYG_050-19b>¶
何處經行特惘然津頭曾送木蘭船桃花春水生前夜¶
楊柳秋風憶故年驛路尺書疑斷絕官倉斗米媿留連¶
飄颻復作江湖計從此長安是日邊¶
　　　送畢平仲西上¶
吟鞭西指鳳皇州好趁華年訪昔遊新樣春衫裁白苧¶
舊題醉墨滿青樓鳴鼃雨細生梅潤颺燕風髙報麥秋¶
須念江邊桃葉女定從今日望歸舟¶
　　　廣陵茱萸灣晩泊¶
<pb:KR4h0143_WYG_050-20a>¶
冷雲抛雪未成花過埭東風凍著沙荻浦漁歸初下雁¶
楓橋市散只啼鴉舊聞南國饒春事行見東風換物華¶
老病心情亦何有藥囊詩巻是生涯¶
　　　宿芥塘佛祠壁間得魏湘畢平仲張士宗昔所¶
　　　留字皆吾故人也¶
青青䵃夾欲抽芒浩蕩東風晚更狂微逕斷橋尋古寺¶
短籬髙樹隔横塘開門未埽楊花雨待曉先燒柏子香¶
底許暫忘行役倦故人題字滿長廊¶
<pb:KR4h0143_WYG_050-20b>¶
　　陳襄¶
　　　春日賞林亭¶
把酒春亭覽衆芳水精簾箔逗山光孤松冷落千年換¶
野槿紛華一日香緑圃煙深迷蛺蝶曲池波暖睡鴛鴦¶
文園莫惜驦裘費買取宜城作醉鄉¶
　　　夜意¶
薰爐香燼蕙烟沈凛冽寒生翡翠衾月國音塵千里信¶
仙山樓閣五雲深離懐暗耿金壺漏獨夢多驚玉女碪¶
<pb:KR4h0143_WYG_050-21a>¶
騎省中郎才調逸擬將文筆賦秋心¶
　　　謁真祠¶
海宫天路杳無涯萬里星津駐客槎月下旌旗仙女仗¶
雲中樓閣羽人家鸞絲緩引霓裳曲綺席深傾玉酒霞¶
阿母未歸方朔去碧桃何日重開花¶
　　　重陽閣下和同舍¶
君逢佳節憶還家我亦淹留感嵗華清禁讐書驚白髮¶
故園吹帽負黄花謝安行有登山屐揚子居無載酒車¶
<pb:KR4h0143_WYG_050-21b>¶
何日得歸溪上隠大收圖史作生涯¶
　　　古城¶
蘆葦蕭疎天氣清水含山色照重城綠蕪何處管絃地¶
碧草舊時鐘鼔聲三峽橋邊秋雨過六鼇宫裏夜潮生¶
蕭郎秦女無歸約十二瑶臺空月明¶
　　　和蘇子瞻通判在告中聞余出郊以詩見寄¶
郊原芳意動遊人湖上晴波見躍鱗閒逐牙旗千騎逺¶
暗驚梅萼萬枝新尋僧每拂題詩壁邀客仍將漉酒巾¶
<pb:KR4h0143_WYG_050-22a>¶
寄語文園何所苦且来相伴一行春¶
　　　和子瞻㳂牒京口憶西湖寒食出遊見寄¶
春隂漠漠雁飛飛可惜春光與子違半嶺烟霞紅斾入¶
滿湖風月夜船歸緱笙一曲人何在遼鶴重来事已非¶
猶憶去年題别處鳥啼花落客沾衣¶
　　　喜江南梅度支至二首(録一首/)¶
公望當年最得君畫圖城郭喜同羣門前碧浪家家海¶
樓上青山寺寺雲松下玉琴邀鶴聽溪邊苔石共僧分¶
<pb:KR4h0143_WYG_050-22b>¶
情多景好知難盡且倒金尊任半醺¶
　　郭祥正¶
　　　阮希聖新軒即席兼呈同㑹君儀温老¶
阮軒要客暮春時淡蕩晴絲日正遲出屋花光紅碼碯¶
隔湖山色碧琉璃老榕垂榦侵疎箔新鴨呼雛過短籬¶
我欲髙吟還閣筆坐中留蔡總能詩¶
　　　次韻君儀風物可愛之什¶
二月風光著意看莫思旅食乆艱難林間鶯喜綿蠻語¶
<pb:KR4h0143_WYG_050-23a>¶
水畔花愁料峭寒遊子牽衣攔道飲美人攜瑟上樓彈¶
少陵野老誰能繼君有新詩合築壇¶
　　　春霽¶
今朝晴日照柴扉即看輕雲捲翠㣲燕子有情歸舊棟¶
柳條牽恨拂征衣故鄉書信何時到瘴地煙嵐此處稀¶
白酒一杯聊强飲物情人事恐相違¶
　　　小閣夜眺¶
白日塵寰憂思深夜登危閣解煩襟空江雲盡月涵璧¶
<pb:KR4h0143_WYG_050-23b>¶
絶壑風生松奏琴佳客不来分坐賞濁醪誰為此時斟¶
疎鐘輒莫催清曉吾欲凭欄更一吟¶
　　　南山晩步簡自宣長老¶
雨過南山紫翠深漙漙仙露灑衣襟碧雲影裏寒猿嘯¶
玉澗聲中怨鶴吟期赴前林同茗酌倦投盤石揀松隂¶
憑将寄語謝康樂安用披荆故逺尋¶
　　　次韻廣幕黄承事見寄¶
不記西亭醉别時别来佳句愈瑰竒心隨雲影沈天角¶
<pb:KR4h0143_WYG_050-24a>¶
夢逐灘聲到海湄滿目青山誰共樂何年黄巻得同披¶
遥憐嚴武能為帥幕下爭傳杜老詩¶
　　　石室後遊¶
七星山色碧離離山下空巖世所稀不獨霧深知豹隠¶
有時水長見龍歸方牀瑩潔仙人座文石縱横織女機¶
旋剔蒼苔辨陳迹李邕詞翰亦依稀¶
　　　九日登北樓示客¶
九日登髙可强歡聽歌莫放玉杯乾黄花爛漫宜新酒¶
<pb:KR4h0143_WYG_050-24b>¶
白髪稀疎落小冠桂水波光趨海急峽山嵐翠帶雲寒¶
故鄉萬里知何處更倚朱欄向北看¶
　　　姜希哲四照軒送别¶
幽軒邀客每憑欄景物蕭然世味閒翠碧濕煙山匼匝¶
光明隨夜月囘環一杯濁酒超塵外幾首新詩寄壁間¶
不得從容與君語片帆却欲趁風還¶
　　　次韻行中龍圖遊後浦六首(録二首/)¶
密竹疎松鬬老蒼驚飛白鳥不成雙樓船飄忽隨朝電¶
<pb:KR4h0143_WYG_050-25a>¶
佛炬青熒徹夜忩攜酒且来尋島嶼投竿那用憶湖江¶
君看雨過鋪晴練得句須令小謝降¶
細柳髙松緑映蒼深沈臺榭晚生涼沙邊宿鷺昬昬白¶
草際流螢㸃㸃光投網舟移牽碧荇採蓮人去濕紅裳¶
欲追逸調嗟何及雨入杯盤歸興狂¶
　　　寄題玉笥觀兼簡道正求逐馬草(草名逐馬謂/服之乆則可)¶
　　　(以行逐/良馬)¶
仙梁飛去有遺壇融結工夫玉未乾一片碧煙鸞舞破¶
<pb:KR4h0143_WYG_050-25b>¶
數枝紅蕊鹿銜殘雨經梅澗芝田熟路入蕭家玉屋寒¶
晩景自憐行六十欲求逐馬問黄冠¶
　　　許氏樂隠亭¶
曲水浮基竹遶簷月華初度晩涼添羽觴灎灎荷敷綠¶
象箸森森筍迸尖白眼傲時饒阮籍素琴調曲慕陶潛¶
城居樂隠能如此中散風流友弟兼¶
　　楊傑¶
　　　遊北山¶
<pb:KR4h0143_WYG_050-26a>¶
今古忙忙利禄間幾人能此叩松闗猿驚鶴怨不知處¶
虎踞龍蟠空見山芳草路隨流水逺老僧心共白雲閒¶
淮南舊隠抛離乆一誦移文一媿顔¶
　　　書寳山寺壁¶
片帆曾渡謝家洲屈指於今十九秋沙鳥重歸迷戰島¶
釣磯空在憶浮丘蒼顔白髪生新感疎竹清風伴雋遊¶
借問蓬莱江上月停杯還記故人不¶
　　　秀溪寒食¶
<pb:KR4h0143_WYG_050-26b>¶
十里喧闐錦繡川鞦韆人健趁飛鳶花明柳暗丹青國¶
日薄雲濃水墨天遊女踐成芳草徑畫船衝散碧溪煙¶
武陵漫説桃源好屈指如今幾百年¶
　　楊蟠¶
　　　和東山禪師南澗傍遊戲呈公濟仲晦¶
澗南一嘯清風發林下重来白日長雲逺日深連鷲嶺¶
水寒沙淺似魚梁漫因野老詢前事閒伴幽人擷衆芳¶
更欲窮源情未已知君嗔我索歸忙¶
<pb:KR4h0143_WYG_050-27a>¶
　　　陪潤州裴如晦學士遊金山囘作¶
世上蓬莱第幾洲長雲漠漠鳥飛愁海山亂㸃當軒出¶
江水中分遶檻流天逺樓臺横北固夜深燈火見揚州¶
回船却望金陵月獨倚牙旗坐浪頭¶
　　　酬東山禪師喜公濟仲晦過訪作¶
數百招提隠亂峰蒼茫那辨講堂鐘春酣頼得黄鸝報¶
路轉惟尋白鹿踪菴在月邊長不鎖興来天外忽相逢¶
山人莫笑衣冠客亦有梁鴻待賃舂¶
<pb:KR4h0143_WYG_050-27b>¶
　　李公麟¶
　　　春日出郊¶
千尋古櫟笑聲中此日春風屬社公開眼已憐花壓帽¶
放懐聊喜酒治聾操刀割肉餘風在下瓦傳神俚俗同¶
聞説已栽桃李徑隔溪遥認淺深紅¶
　　曾布¶
　　　髙陽臺衆樂園成被命與金陵易地兄弟待罪¶
　　　侍從對更方面實為私門之慶走筆寄子開弟¶
<pb:KR4h0143_WYG_050-28a>¶
樓臺丹碧照天涯塞北江南未足誇千里煙波方種柳¶
萬株桃李未開花一麾同下西清路兩鎮髙迎上將牙¶
回首林塘莫留戀風光還屬阿連家¶
　　曾肇¶
　　　海陵春雨日¶
公事無多使客稀雨時衙退吏人歸沈煙一炷春隂重¶
畫角三聲晩照微柔雉未馴慚報政海鷗相近信忘機¶
只將宴坐收心念嬾向人間問是非¶
<pb:KR4h0143_WYG_050-28b>¶
　　葉濤¶
　　　望舊廬有感¶
重来舊屋誰為主江令蕭條歎獨存已媿問人纔識路¶
更悲無柳可知門(江令尋宅詩云見桐/猶識井看柳尚知門)舟車到處成家¶
宅嵗月惟驚長子孫孤客濫巾非得已故交零落與誰¶
論¶
　　陳洙¶
　　　遊雲際山¶
<pb:KR4h0143_WYG_050-29a>¶
清曉捫蘿踏嶺雲寒風飛溜濕衣巾上攀霄漢無多地¶
直視城闉幾㸃塵古木半隂蔵宿霧山禽相語厭遊人¶
明年更補閩中吏来看桃花爛漫春¶
　　俞紫芝¶
　　　咏草¶
滿目芊芊野渡頭不知若箇解忘憂細隨緑水侵離館¶
逺帶斜陽過别洲金谷園中荒映月石頭城下碧連秋¶
行人悵望王孫去買斷金釵十二樓¶
<pb:KR4h0143_WYG_050-29b>¶
　　　旅中諭懐¶
白浪紅塵二十春就中奔走費光隂有時俗事不稱意¶
無限好山都上心一面琴為方外友數篇詩當槖中金¶
㑹須将爾同歸去家在碧溪煙樹深¶
　　何耕¶
　　　浮翠橋¶
隔溪蒼翠各西東架竹為梁路始通缺月罅林凝淨緑¶
斷霞明水抹殘紅芒鞋步步幽深處藜杖聲聲屈曲中¶
<pb:KR4h0143_WYG_050-30a>¶
回首忽驚橋已逺泠然身御圃田風¶
　　　寒碧亭¶
憑闌日日俯清湍洗竹年年斬惡竿十頃琉璃秋色淨¶
一林竽籟曉聲寒涼風有意生天末明月無邊照水端¶
誰謂過清難乆處愚溪元自不相安¶
　　　逺色閣¶
小小樓居著散仙淵眀真趣本悠然招呼雲月闌干曲¶
顧揖江山拄杖前獨鳥倦歸翻落日誰家晨㸑起疎煙¶
<pb:KR4h0143_WYG_050-30b>¶
根塵應接無留礙笑殺西来面壁禪¶
　　呉革¶
　　　登飛泉寺¶
石磴盤空逼漢槎凭闌睇盻渺天涯穹窿巧鑿三千界¶
瀑瀉狂飛百萬家歌鳥當簷喧麗日熏風拂座舞巖花¶
不須更覓蓬莱勝此地登臨亦足誇¶
　　張景修¶
　　　安樂山¶
<pb:KR4h0143_WYG_050-31a>¶
映忩猶有雪餘痕瓶裡梅花枕上聞一椀燈寒聽夜雨¶
半牀氊煖卧春雲詩成始覺茶消睡昬盡翻然酒帶醺¶
我是挂冠林下客山中安樂合平分¶
　　孔夷¶
　　　贈闗子淵¶
呉越聲飛二十年緇衣空復歎遺編紫芝眉宇風塵外¶
太白文章錦繡前可是石渠方載筆未應水國要歸田¶
他年雪裏相逢處能記騎驢孟浩然¶
<pb:KR4h0143_WYG_050-31b>¶
　　范周¶
　　　訪郟子髙因登崑山絶頂醉題¶
萬疊青巒壓巨崑四垂空闊水天分夜光寒帶三江月¶
春色隂連百里雲桂子鶴驚空半落天香僧出定中聞¶
不將此境憑張孟三百年来屬老文¶
　　郟亶¶
　　　遣兒僑就學於王介甫以詩為贄¶
十里松隂蔣子山暮煙収盡梵宫寛夜深更向紫微宿¶
<pb:KR4h0143_WYG_050-32a>¶
坐乆始知凡骨寒一派石泉流沆瀣數庭霜竹顫琅玕¶
大鵬况有摶風便還許鷦鷯附羽翰¶
　　黄庭堅¶
　　　次韻黄斌老晩遊池亭二首¶
路入東園無俗駕忽逢佳士喜同遊緑荷菡萏稍覺晩¶
黄菊拒霜殊未秋客位正須懸榻下主人自愛小塘幽¶
老夫多病蠻江上頗憶平生馬少游¶
岑寂東園可散愁膠膠擾擾夢神遊萬竿苦竹旌旗巻¶
<pb:KR4h0143_WYG_050-32b>¶
一部鳴蛙鼓吹休雨後月前天欲冷身閒心逺地常幽¶
杜門謝客恐生謗且作人間鵬鷃游¶
　　　次韻馬荆州¶
六年絕域夢刀頭判得南還萬事休誰謂石渠劉校尉¶
来依絳帳馬荆州霜髭雪鬢共看鏡茱糝菊英同送秋¶
他日江梅臘前破還從天際望歸舟¶
　　　和髙仲本喜相見¶
雨昬南浦曾相對雪滿荆州喜再逢有子才如不羈馬¶
<pb:KR4h0143_WYG_050-33a>¶
知公心是後彫松閒尋書冊應多味老傍人門似更慵¶
何日晴軒親筆硯一尊相屬要從容¶
　　　次韻盖郎中郭郎中休官二首¶
仕路風波雙白髪閒曹笑傲兩詩流故人相見自青眼¶
新貴即今多黒頭桃葉柳花眀曉市荻芽蒲筍上春洲¶
定知聞見休官去酒户家園得自由¶
世態已更千變盡心源不受一塵侵青春白日無公事¶
紫燕黄鸝俱好音付與兒孫知伏臘聽教魚鳥逐飛沈¶
<pb:KR4h0143_WYG_050-33b>¶
黄公罏下曾知味定是逃禪入少林¶
　　秦觀¶
　　　題閻求仁虚樂亭三首¶
禪房幽搆徑彎環噪鵲鳴鳩盡日閒隠几冥濛超物表¶
畫圖髣髴見林間褰簾雲吐池中月岸幘天横竹外山¶
秋興已闌成麗句板輿時此慰慈顔¶
長官平昔嗜林丘僧與開亭待勝遊修竹回環扶碧瓦¶
小池方折轉清流春深鶗鴂催詩句夜靜蟾蜍入酒舟¶
<pb:KR4h0143_WYG_050-34a>¶
只恐政成留不得縣人空此憶常游¶
誰搆新亭近翠微似教陶令狎天機池光引月来簷廡¶
竹影疏風到客衣愛酒有時攜玉斚無絃聊自拂金徽¶
人間此樂應無幾肯向良辰與物違¶
　　　游龍瑞宫次程公韻¶
靈祠真館閟山隈形勢相髙對月臺莓徑翠依屏上轉¶
藕花紅繞鑑中開鶴銜寳箭排煙去龍䕶金書帶雨来¶
夹道萬星攢騎火滿城爭看使君回¶
<pb:KR4h0143_WYG_050-34b>¶
　　　次韻子由題平山堂¶
棟宇髙開古寺間盡収佳處入雕欄山浮海上青螺逺¶
天轉江南碧玉寛雨檻幽花滋淺淚風巵清酒漲微瀾¶
游人若論登臨美須作淮東第一觀¶
　　　次韻子由題摘星亭¶
崑崙左右兩招提中起孤髙雉堞西不見燒香成宿霧¶
虚傳裁錦作障泥螢流花苑飛星亂蕪滿春城緑髪齊¶
長憶凭欄風雨後斷虹明處海天低¶
<pb:KR4h0143_WYG_050-35a>¶
　　　遊鑑湖¶
畫舫珠簾出繚牆天風吹到芰荷鄉水光入座杯盤瑩¶
花氣侵人笑語香翡翠側身窺緑酒蜻蜓偷眼避紅粧¶
蒲萄力緩單衣怯始信湖中五月涼¶
　　　謁禹廟¶
隂隂古殿注修廊海伯靈川儼在旁一代衣冠埋石窆¶
千年風雨鎖梅梁碧雲暮合稽山暗紅芰秋開鑑水香¶
令我免魚繇帝力恨無歌舞奠椒漿¶
<pb:KR4h0143_WYG_050-35b>¶
　　　蓬莱閣¶
雄簷傑檻跨崢嶸席上風雲指顧生千里勝形歸俎豆¶
七州和氣入簫笙人遊晚㟁朱樓逺鳥度晴空碧障横¶
今夜請看東越分藩星應帶少微明¶
　　　中秋口號¶
雲山簷楯接低空公宴初開氣鬱葱照海旌幢秋色裏¶
激天鼓吹月明中香槽旋滴珠千顆歌扇驚圍玉一叢¶
二十四橋人望處台星正在廣寒宫¶
<pb:KR4h0143_WYG_050-36a>¶
　　　　和孫莘老遊龍洞¶
　葦蕭傳火度㝠㝠乍入清都醉魄醒草隠月崖垂鳳尾¶
　風生隂穴帶龍腥壁間泉貯千鍾碧門外天横數尺青¶
　更欲仗笻留頃刻却疑朝市已千齡¶
　　　　次韻羅正之恵綿扇¶
　呉扇新翻製素綿名郎持贈意俱圓有人充户修明月¶
　無女乗鸞向紫煙供奉宜升清暑殿動揺合作御風仙¶
　誰知揮却青蠅輩功在春蠶一覺眠¶
<pb:KR4h0143_WYG_050-36b>¶
　　　　燕觴亭¶
　碧流如鏡羽觴飛夏木隂隂五月時清渭日長遊女困¶
　武陵春去落花遲玉笙吹罷觥籌錯蜜炬燒殘簪珥遺¶
　呉越風流公第一未輸山簡習家池¶
　¶
　¶
　¶
御選宋詩巻四十八¶
