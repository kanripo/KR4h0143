# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.828015
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷二十二
<pb:KR4h0143_WYG_105-1a>¶
　欽定四庫全書¶
御選宋詩巻二十二¶
　　五言古詩十三¶
　　　黄幹¶
　　　　答曾伯玉借長編¶
　白露下百草迅商薄修林幽人起長歎感此節物深攬¶
　衣自徘徊撫劒還悲吟丈夫各有志莫作兒女心涉逺¶
　當疾趨畏影須就隂願言理輕車去上南山岑¶
<pb:KR4h0143_WYG_105-1b>¶
　　　　九日早發桃枝嶺¶
　登山豈不樂况此風露清排簷夜雨滳詰旦天空明歡¶
　然金石交要我林泉盟支笻趂汗漫勇往不計程一水¶
　何縈紆千峰鬱峥嶸仰視流雲馳俯聽幽壑鳴班荆得¶
　所適斗酒聊共傾人生㑹有累聚散如浮萍今晨諧勝¶
　遊異日難忘情意愜各賦詩庶以紀此行¶
　　　　道間觀瀑布¶
　行行益以逺愜此心期幽一徑險復夷千林宻相樛回¶
<pb:KR4h0143_WYG_105-2a>¶
首天際山矗面懸飛流銀潢倚石壁玊龍下山湫光揺¶
日璀璨勢激風颼飀可望不可親神往形獨留眷言桃¶
枝山乆懐卜築謀豈無一日閒努力窮冥搜¶
　　　侍文公飲浮翠用劉叔通韻¶
涼風振幽壑陰雲翳前山髙懐勵清秋適意林莽間煙¶
横萬家井水浄雙溪灣徙倚暮忘歸人境相與閒遊子¶
獨何為千里方言還陪此杖屨遊忘彼道路艱心期更¶
他嵗依巖結柴闗¶
<pb:KR4h0143_WYG_105-2b>¶
　　　與胡伯履¶
白露下百草元雲翳崇岡遊子暮何之倏若孤雁翔朝¶
發長沙渚夕息湘山陽飛鳴念侣儔慷慨増悲傷故人¶
懐我深逺寄金玊章開緘且疾讀慰此饑渴腸是時日¶
中火朔風埽枯黄嵗月能幾何臯蘭結㣲霜脂車䇿良¶
馬日暮道正長徒僕審驅馳前途畏榛荒劣質苦難任¶
白雲懐故鄉南山一舍隔矯首空西望¶
　　　送章元德司理罷官歸永嘉¶
<pb:KR4h0143_WYG_105-3a>¶
送君北門坂遥望東甌路峩峩白鶴嶺渺渺飛鸞渡上¶
有虎豹嘷下有蛟龍怒車馬堅且長維檝夙已具褰裳¶
涉其險萬怪不足懼世路劇羊腸皦皦誠易汙但能心¶
無愧窮達安所遇毋為婉孌者暫蹶輙驚顧生平麋鹿¶
姿處世歎多忤胡為展良覿握手便如故髙懐發鍼石¶
正論諧韶濩情親復告别欲語誰與晤乾坤一逆旅日¶
月雙脱兔寒儒守蓬蓽白首困章句期君以逺大庶足¶
慰遲暮¶
<pb:KR4h0143_WYG_105-3b>¶
　　　慶元巳未冬至前二日訪林公度至栗山翌日¶
　　　同訪吳必大林季亨容之偕行愛其溪山池亭¶
　　　之勝為之賦詩¶
篝火下修嶺褰衣涉清川夜投故人廬洞壑藏真仙一¶
水逺縈紆兩山對蜿蜒但見煙雲深不識車馬喧主人¶
敬客至杯酒羅堂前諸孫競勸酬烹羊雜雞鮮同來二¶
三友妙語爭春妍此㑹良獨難達旦不復眠雞鳴秉燭¶
遊到君新池邊中有讀書堂藏書更精研把筆紀姓名¶
<pb:KR4h0143_WYG_105-4a>¶
徘徊悵無縁天明驅車去去上層岡顛回首三歎息安¶
得數畝田結茅與君鄰嘯傲終殘年¶
　　詹初¶
　　　出心原(心原在/流塘南)¶
行行陟南原遥望北山岑上有千尺崖下有髙樹林髙¶
林轉幽隩戞然啼雙禽流水自迅逝白雲澹無心䇿杖¶
者誰子閒來坐春隂相逢籜林下攜手溪水濱對之兩¶
無言悠然鳴素琴素琴清且越暢以披沖襟沖襟良自¶
<pb:KR4h0143_WYG_105-4b>¶
爾那知春已深¶
　　林亦之¶
　　　偕李監倉宿龍卧山中聽雨旋復月出¶
相喚此山來狂風吹我衣把酒桂花下山雲片段飛掩¶
門雨初滴開門月旋上倚樹㸔月明半山聞雨響人間¶
有佳景詩句頗發越何曽似今夕聽雨還㸔月¶
　　　和李監倉欲遊龍卧山以海風大作不果往¶
枉蒙龍卧篇如睹藤蘿境十年招隱士欲到此山頂坐¶
<pb:KR4h0143_WYG_105-5a>¶
石誦離騷掬水弄清影無人同荷鉏長愧林下景昨者¶
逢李侯一笑便驩領為言有明月公事且暫屏騎驢學¶
賈島捫蝨喚王猛雙鑣雲外來斜㡌不須整夜投招提¶
宿聽雨寒更永論文到昌黎説詩笑&KR0716;鼎悶人數日風¶
何時發深省¶
　　陳藻¶
　　　李氏園¶
開方數畝地委曲多門牆咫尺闤闠間縈帶谿山傍入¶
<pb:KR4h0143_WYG_105-5b>¶
巻見顔子簞瓢想淒涼變化若夢中忽成摩詰莊主人¶
華副實好遊心不荒引水灌花木築塲收稻粱六月無¶
暑氣池臺足徜徉日斜留客浴清浄如寶坊洄洄過天¶
象豔豔流神光暫來吟未到留歸作者囊¶
　　樓鑰¶
　　　題孟東野聽琴圖因次其韻¶
誰歟往前溪夜深以琴鳴天髙豪氣肅月斜映疎星橡¶
林助蕭瑟泉聲激琮琤彈者人定佳能使東野聽束帶¶
<pb:KR4h0143_WYG_105-6a>¶
不立朝遥夜甘空庭龍眠發妙思神交窮杳冥不見彈¶
琴人畫出琴外聲郊寒凛如對作詩太瘦生恨不從之¶
遊撫巻空含情¶
　　　月夜汎舟姚江¶
秋暑不可耐幾思汎中川晩來興有適溪船偶及門涼¶
月纔上弦平潮可黄昬倚楫縱所如卧㸔龍泉山長虹¶
跨空闊過之凛生寒坐穩興益佳夜氣方漫漫草蟲鳴¶
東西飛鳥相與還仰頭數明星垂手揺碧瀾坐客惜此¶
<pb:KR4h0143_WYG_105-6b>¶
景不及攜清樽無酒要不惡徜徉足幽歡幽歡有何好¶
叩舷澹無言¶
　　　宿佛日山¶
平生臨平山知誦藕花句輕帆幾來往山色澹如故寧¶
知千萬峯中間著佳趣蕭蕭蒼髯翁為指化城路我來¶
春正濃天窮日將暮雲深鐘唄鳴自喜得勝具緬懐玉¶
局仙老筆埽朝霧玊塑儼相持珠旒竟何所惟餘渥洼¶
水蒼龍角牙露人間翻覆手烈日變煙雨俗子眩炎涼¶
<pb:KR4h0143_WYG_105-7a>¶
三四錯賦芧道人笑視之萬化隨所寓深坐十笏地一¶
息了千慮箇中誰得知幽鳥背人去¶
　　　游初暘谷及白巖¶
重來游仙都止欲訪獨峯寧知一峯外佳境無終窮何¶
處潁川子鏡巖便相逢約我遊白巖輕舟借溪翁齋餘¶
尋宿諾秋霽波溶溶清澈見石㡳鑱刻驚神工昨登初¶
暘谷但見石嵌空兹浮懸崖下萬石森巃嵸上有勝絶¶
地古語留郭公鬼神謹呵䕶雷霆埽塵踪換船到白巖¶
<pb:KR4h0143_WYG_105-7b>¶
修篁揺清風縈回進石屋孤竹攢沙蜂洞府仙所閟無¶
由辨西東扣舷過巖下數仭如崇墉石趾平如甃奇怪¶
遮蒼穹更尋小蓬萊俯瞰馮夷宫篙師進深窈捫蘿捨¶
枯笻遊子非不多無人解從容我因一日留幽尋極山¶
中秋旻快排蕩日暖如春融歸坐獨峰下石影横空濛¶
急呼醽醁清澆此磊磈胸幸有濟勝具未能上金龍為¶
君揮五絃決眥送飛鴻¶
　　　送制帥林和叔歸¶
<pb:KR4h0143_WYG_105-8a>¶
使君一何清鶴骨天與瘦少年塲屋聲六藝飽芳潄一¶
行起作吏所立已不茍立朝凛大節論事幾及霤發言¶
必體國平生無矯揉藜藿為不採風采照宇宙出入有¶
本末眼見凡三就來不為茍合薦召乃結綬去亦不好¶
髙三宿徐出晝天官豈不貴陳義堅素守贑川嘗報政¶
復來守鄞鄮不求赫赫名實出龔黄右情偽千萬端到¶
眼輙空透撫民過嬰兒閭里息爭鬬奸胥及强使時用¶
霹靂手人誦南山判情通理亦究六邑俱帖静稱贊不¶
<pb:KR4h0143_WYG_105-8b>¶
容口律身至嚴冷無能掣吾肘吏事精且勤呼燭侵夜¶
漏公退入家塾諸孫後來秀吏卒不識面洛誦出窗牗¶
幾年南塘路來往困殭仆一朝平似掌行歌紛老幼公¶
心信如水古井波不皺榮觀處超然軒冕亦何有翩翩¶
欲賦歸排雲屢騰奏廟論終不許斯民方借寇上心重¶
閔勞祠官向廬阜闔境極攀戀人人懐杜母君㸔卧轍¶
人誰能使奔走挽須不得留百拜願公夀我老幸同朝¶
傾蓋已如舊聫事東西省交情乆益厚我歸公亦來門¶
<pb:KR4h0143_WYG_105-9a>¶
户託雲覆黄堂間參語惟我甥與舅楊旌鳴鼓吹賁此¶
蓬蓽陋清談不及私翁歸况不受義命孰不知踐履或¶
差謬惟公見善明力行真耐乆有時相與言心同蘭茝¶
臭摻祛寧忍别追送列觴豆公雖不好飲勉為飲醇酎¶
公去我亦隱菽水翻綵袖花溪渺何許望望幾雙堠千¶
里共月明懐人重搔首惟應折梅花臨風為三嗅¶
　　葉適¶
　　　馮公嶺¶
<pb:KR4h0143_WYG_105-9b>¶
馮公此山民昔開此山居屈盤五十里陟降皆林廬公¶
今去不存耕鑿自有餘風篁生谷隧雨斾來巖虛人隨¶
亂雲入咫尺聲相呼四時草木香異類果䔩腴採薪得¶
崖花結掇成襟裾此亦佳窟宅可對幽人娛何必種桃¶
源始入仙者圖甌閩兩邦士洶洶日夜趨辛勤起芒屩¶
邂逅乗輪車山人老白首名氏不見書我獨何為者拊¶
身念居諸¶
　　　陳同甫抱膝齋¶
<pb:KR4h0143_WYG_105-10a>¶
昔人但抱滕將軍擁和鑾徒知許國易未信藏身難功¶
雖愆嵗晩譽已塞世間今人但抱膝流俗忌長歎儒書¶
所不傳羣士欲焚刪譏訶致囚箠一飯不得安珠玉無¶
先容松柏有後艱内窺深深息仰視冥冥翰勿要兩髀¶
消且令四體胖徘徊重徘徊夜雪埋前山¶
　　　送鄭虞任赴京西檢法官¶
春風逝無涯夏潦生未已思君遡江漢行銳業難止事¶
繁絲唾亂神静魚鱗理前年浙東幕借助獲專美邊頭¶
<pb:KR4h0143_WYG_105-10b>¶
值閒暇人物盛儲峙荒邨魚米塲孤戍花藥市雅知足¶
禪味翫世失憂喜但疑柳上白時雜髯閒紫豈非乆不¶
遇感歎妨隱几回首舊隆中畦壟長薿薿¶
　　　奉賦徳修西充大夫成都新園詠歸堂¶
浣花炫春澨濯錦絢晴浦成都信繁㑹此水工媚嫵豈¶
無濠上亭蹙步難仰俯誓言違市朝卜宅近幽阻沃沃¶
葵莧畦熖熖棠杏塢朝曦濕淺瀨暮色生逺渚循涯詠¶
未厭引流絡其圃蘋荇依籬樊鳧雁宿庭户長松百里¶
<pb:KR4h0143_WYG_105-11a>¶
外物象爭渺莽時平乏隱淪簑笠自歌舞岷江志東向¶
激射走吳楚胡為滯滛之習坎聖所許¶
　　　送戴料院¶
質如金石堅文比錦繡新利錐亦頴透大樸終還淳憶¶
昨慨其離早合儀朝紳於今悄復去奈何猶選人西風¶
管揺落黄菊别有春茫茫九衢内白汗沾紅塵誰抛連¶
城富却買徑寸珍世路豈云極念子行李頻¶
　　　送楊通判¶
<pb:KR4h0143_WYG_105-11b>¶
花稀讓林稠苖疎與田逺共欣永日寛更笑餘寒褊窮¶
閻多樂事粲粲翠幄展惜君盍少假忽汎江流緬三年¶
綱紀地一意圭玉琬臞儒道義深傲吏威稜淺山鞋蠟¶
已就畫筆枯未吮不上雁蕩峰何由寄髙蹇¶
　　　自羅浮行田宿華嚴寺¶
浮山昔飛至與羅合其巔嚴冬樹色改青松耀紅鵑不¶
種自生植屢伐常蒼然我病不暇耕行復觀我田呼扶¶
偃蹇後倩䕶龍鍾先僮客四面集畦畽相勾連敢云嵗¶
<pb:KR4h0143_WYG_105-12a>¶
晏休翻犁趂晴暄民政今古殊憂樂豈異源收身卧荒¶
刹朗月前夜圓鵲懶附枝静鼯飢嗅牀穿為農悔不早¶
時發棹歌旋¶
　　髙似孫¶
　　　入餘杭縣¶
明發遵西陸驅車月流光佳山迎車來知是古餘杭危¶
樹露如雨平野日未陽支流滀清原弱羽無髙翔人家¶
叢灌下世載山水鄉扣門作午憇白飯羞文魴邂逅有¶
<pb:KR4h0143_WYG_105-12b>¶
暫歡離合非其常主人不余鄙余亦留徜徉¶
　　　憇昌化民家¶
晩程息勞轍白日流西輝水鳥得魚去耘夫荷鋤歸川¶
原杳芊緜林野雜依霏一來扣竹館相邀到荆扉重巖¶
吐清溜澄隂有殘馡曰予考此室十載相因依左右桑¶
果足嵗月雞豚肥豐猶未至裕歉亦無能飢予聞良自¶
愜欲謀北山薇有田可同耕有蠶當共衣車夫猝無情¶
此志仍重違¶
<pb:KR4h0143_WYG_105-13a>¶
　　裘萬頃¶
　　　行役¶
宿霧鎻山椒落月挂林側崎嶇歴岡巒髣髴辨阡陌秋¶
髙風露寒道逺時序迫安得歸故園篝燈理書冊¶
　　　羅溪橋¶
我來從西昌日日困塵土誰知羅溪橋浄若初過雨長¶
松列左右清風奏宫羽薄暮舍藍輿扁舟渡溪去¶
　　　出門¶
<pb:KR4h0143_WYG_105-13b>¶
出門復入門吾行竟安之攜書北窗下翻閲聊自怡有¶
懐千載人掩巻還歔欷采采首陽薇戀戀商山芝一裘¶
或終身欣然釣江湄斯人不可作斯道日湮㣲目前稻¶
粱謀鳧雁方齊飛青田寂無音嵗晩將疇依慎勿出門¶
去塵埃染人衣¶
　　劉宰¶
　　　送傳守伯成歸十首(録二首/)¶
煩暑歛清曉西風生逺林客懐感素秋歸夢越千岑祖¶
<pb:KR4h0143_WYG_105-14a>¶
帳城南門藹藹萃華簪舉觴忽有贈去矣無遐心¶
北渚有狂士病卧忘四時緑暗知春晩葉落識秋期西¶
風日已髙凝露方自滋獨有嵗寒心不負流水知¶
　　　送梁伯賜歸括蒼¶
怒風駕海潮錢塘天下壯岷山浚源委東下極奔放中¶
横吳淞江煙波渺四望歸歟太史筆偃蹇九霜上¶
　　　題王荆公半山圖¶
歸來心事平蹇驢踏秋風舉鞭問髯奴何如浣花翁道¶
<pb:KR4h0143_WYG_105-14b>¶
旁幾髙松風來自相語桃李今何之嵗寒予與汝¶
　　　碧雲即事¶
唧唧秋蛩鳴耿耿秋夜長簡編負初心枕簟怯新涼朝¶
曦入疎牖宿雲散前岡歸與一葉舟浩歌放滄浪¶
　　　章倉席上¶
官舍若幽居四圍山水緑中有超詣士簿書厭拘束邂¶
逅文字飲交契如金玊朱絃發清音紋楸理新局一杯¶
復一杯夜闌更秉燭木落天宇寛蟹把酒初熟相期壯¶
<pb:KR4h0143_WYG_105-15a>¶
觀遊慿髙重送目勿令兒曹知此味我所獨¶
　　　漫塘晩望¶
逺山亞歸雲黯然與天一近山過餘雨淨埽峯已出式¶
喜鳩喚婦寧憂月離畢擔簦彼誰子蹇步泥沒膝舉頭¶
望天末一笑失愁疾應知扶桑東明朝浴晴日¶
　　　崇禧夜坐¶
淮浙千萬山兹山鍾秀異山中四時好雪景更佳耳危¶
登俯八荒豈無超詣士春遊眩紅紫秋賞挹蒼翠衝寒¶
<pb:KR4h0143_WYG_105-15b>¶
繚水崖問訊世能幾山神出奇觀似慰逺來意漫空飛¶
六花匝地掩蕪穢頗疑羣玉府飄墮人間世又疑姑射¶
仙與物洗疵癘意行輙有得曠望了無際便欲呼雲車¶
御風駕六氣舉酒酹初平逍遥聊卒嵗¶
　　　因石令君行有感成古詩一章呈丞尉二丈不¶
　　　知退之亦肯效孟郊樊宗師以文滑稽否¶
絶代有佳人絜齊處深宫組織成文章黼黻可帝躬蘭¶
菊媚幽姿桃李自春風出門非所識所識非所從婉孌¶
<pb:KR4h0143_WYG_105-16a>¶
彼誰女剪製了不工膏沐倚市門茍為悦已容顧盻若¶
有得芻薙靡不同出門惟所之諧笑繚西東寄語道傍¶
人取舍須至公容華一時耳禮義百年中¶
　　　喜雨東權邑蔡丞¶
髙槐障午暑巨竹揺清風中郎百世英一官此從容心¶
事付溟鷗年光占候蟲客來欲有言一笑撫雙松曰余¶
不負丞哦詩有新工天意亦憐才要施及物功適此嵗¶
洊饑旱氣日藴隆雨應長官祈猶未周四封雁鶩抱文¶
<pb:KR4h0143_WYG_105-16b>¶
書朋來立庭中公曰旱既甚此理貴感通絜齊走羣望¶
精意格蒼穹西山殷其雷萬疊聳雲峰南湖飛霹靂彷¶
彿追蛟龍斯須天壤間萬象俱晦䝉飛湍連日夜一洗¶
旱魃空樹藝走丁壯讙呼沸兒童嵗功已權輿餘閒清¶
缿筩行歌何所云丞哉寧負公¶
　　　送胡伯量¶
我本山澤人飄然如野鶴夫君九臯來氣類頗相若相¶
逢宿不再别去天一角君從浮丘來度世得良藥渴飲¶
<pb:KR4h0143_WYG_105-17a>¶
瑶池水饑向芝田啄引脰試一鳴羣仙相唯諾嗟余侣¶
鷗鷺迴翔一丘壑刺天見羣飛老氣鼓不作客來傳好¶
音重㑹欣有約追隨忽幾月至哉天下樂亦知仙凡異¶
所向終落落分飛又兹始後㑹杳難度歸從浮丘侣為¶
我試商畧雖愧毛骨凡頗亦志念慤願乞刀圭劑一洗¶
性塵濁從君清都遊共聽鈞天樂¶
　　崔與之¶
　　　陳秘書分符星渚同舍餞别用杜甫老手便劇¶
<pb:KR4h0143_WYG_105-17b>¶
　　　郡之句分韻賦詩得老字¶
天生一代奇人瑞國之寶少游翰墨塲聲譽日杲杲蟠¶
胸三萬巻致君應有道懐璧掩其光幾書州縣考翩翩¶
鳯新雛飛上羣玉島郎星粲光躔同舍未為老自詭乘¶
一障決計何太早分以星子符廬阜足幽討榮途競奔¶
逐砥柱迴瀾倒自顧孤危蹤歸意尤浩浩白頭頻送客¶
何以慰離抱江頭潮正平西風一㠶好¶
　　劉過¶
<pb:KR4h0143_WYG_105-18a>¶
　　　古意席上為徐子宜侍郎賦¶
桃李多芳妍開落如春風託身終自天花不百日紅殘¶
月望朝日各自相西東為君整儀容照水不照鏡為君¶
進甘㫖君自内有堇悲歌欲感君聲若君不聞金玉徒¶
結君君㸔若浮雲父母長歎息謂兒好容徳脂澤固不¶
妍珠翠亦無色娉婷豔陽春自醜不自惜君心河漢流¶
為雨不復收妾心東流水赴海終不止¶
　　汪莘¶
<pb:KR4h0143_WYG_105-18b>¶
　　　春懐¶
太皥涵帝徳勾芒播皇仁羣龍服蒼駕靈雨冐南岑淵¶
魚自暖躍谷鳥相和吟桃花既夾道麥苖亦成林竹籬¶
帶夕陽茅舍含清隂白蘋空騁望青楓苐傷心况值聖¶
明代聊以陶吾真寄言同懐子芳醪期共斟¶
神遊何邊方夢到迷處所論世非秦漢辨地豈吳楚碧¶
桃翳陽林翠霞䕃清渚鵾鷄鳴花間鸞鶴將儔侣中有¶
古玉堂日月光相貯似是重瞳君左右列二女我時再¶
<pb:KR4h0143_WYG_105-19a>¶
拜興帝復相爾汝蘧然形神開不得竟所語¶
夕陽下西崦明月出東方清波如有神喬木何蒼蒼簪¶
玉待魏文趿履從思王奎壁不在天西園爛成章祥飊¶
遶飛蓋鴛鴦宿春塘絲竹壯髙㑹賓主無留觴憂生惜¶
日短翫物貪夜長嵗寒不易得此道亦足臧¶
夾鍾應和氣和氣到天中半為枝間緑半作水上紅杖¶
䇿南野際鸛鶴摩蒼穹君子有本性不受外物攻那能¶
學攀桂俯首嫦娥宫竦身躡倒景與子凌罡風參旗一¶
<pb:KR4h0143_WYG_105-19b>¶
以展攙槍避其鋒舉瓢酌雲漿歌詩謝鴻濛¶
日釀天正緑風酣麥方秋閒攜稚子軰眷言共春遊芒¶
鞋過澗壑竹杖穿林丘東西隨所適語嘿頗自由亦有¶
一樽酒父子相獻酬山花既含笑野草亦忘憂一輪漸¶
隱隱半規尚悠悠歸路何所歎古人可與謀¶
曵杖登春臺萬物含光輝天地豈不大孤雲獨無依我¶
友在東海古屋絃湘妃昔醉芙蓉浦今掩桃李扉不見¶
已三年何由㑹王畿贈子青玉案報我紫金鞿日暗牛¶
<pb:KR4h0143_WYG_105-20a>¶
羊下月明烏鵲飛有生共如此擾擾徒增欷¶
　　　陋居五詠(録二首/)¶
　　　　景風院¶
昔年浮丘人池館藏一丘天門騎鹿仙浩氣壓女牛朅¶
來木正落歌動林塘幽至今五月花憔悴因郎羞㡳處¶
牽白犢超然對清流景風故隨車為我迴涼秋¶
　　　　竹澗¶
散髪篁竹中濯足寒澗流太陽正徘徊心與爽氣游活¶
<pb:KR4h0143_WYG_105-20b>¶
活走龍鱗鏘鏘韵天球於焉種荷花遥剪西湖秋亦思¶
百頃緑薫風木蘭舟青鳥去還來白魚沉更浮竹澗魚¶
鳥家益覺吾廬幽¶
　　陳淳¶
　　　名陳憲友清齋(并序/)¶
　　陳憲于仁智堂之西結小軒植梅竹求名因以友¶
　　清命之而述其意云¶
名軒何以清惟有梅與竹梅清清且白竹清清更緑雪¶
<pb:KR4h0143_WYG_105-21a>¶
蘂破清灑霜操挺清肅至哉雙友清格韻真寒玉伊誰¶
與之友相對淡無欲清心仁智翁妙趣于中足¶
　　杜旃¶
　　　白雲在南山¶
白雲在南山幽鳥乘風飛鳥飛不能逺雲髙還難依園¶
中亦有菊堂後那無萱游子不得歸銜悲欲何言¶
　　　同平父園中即事¶
季冬少寒凛霜薄日色明訪我㑹心友相攜園中行菜¶
<pb:KR4h0143_WYG_105-21b>¶
甲長疎花梅枝綴初英濳魚戲晴波寒雀暖有聲小步¶
極遐覽閒吟暢幽情語言接綣繾意適體自輕嵗華晩¶
更好景趣静始并俯仰物態間聊與共春榮¶
　　岳珂¶
　　　予園泰堂之傍有奇石小有有洞箭括有門車¶
　　　箱有谷髙廣雖不袤丈而嵌空之勢宛若飄動¶
　　　暇日獨坐對翫移晷因賦¶
池邊歴平蹊果下動浮鞚一笑未心領萬象徒目送淵¶
<pb:KR4h0143_WYG_105-22a>¶
渟歴危檻日景眩華棟閒情䁆不舒倦思悄如瞢忽驚¶
鵲噪簷怳類雞發甕坐開蒼玉壁平揖青瑶峒疇昔果¶
安在奔走比嶽貢仰觀箭括門廣宇豁晴霿右開車箱¶
谷盤道陟㣲衕中天隱日月遥海插螮蝀居然袤丈間¶
有此具美衆老夫生平嗜酷好泉石弄天巧謝斵削人¶
為謾搏控尚憶三神遊俛紀十年夢踞龜㑹得蛤騎鶴¶
更笞鳯覺來山海蒼倐見雪竇空便疑勢&KR1182;崒獨欠波¶
澒洞捧罌喜對酌岸幘發孤諷此兄定絶奇吾意當折¶
<pb:KR4h0143_WYG_105-22b>¶
衷一笑問阿章試與評伯仲¶
　　劉仙倫¶
　　　中秋有懐¶
吾廬有寒梅老幹秋風多上有雙棲烏夜月聽我歌一¶
别三載强梅影應婆娑烏今來不來奈此明月何¶
　　　梅樹秋¶
誰將和羮姿植彼江之墳老葉纔晩柯生意覺已欣寒¶
流帶孤標淡月寄一痕莫作揺落㸔下有春風根¶
<pb:KR4h0143_WYG_105-23a>¶
　　敖陶孫¶
　　　佳人珮明月贈俞徳章¶
佳人珮明月笑語含春姿手握幽蘭叢照影清漢湄少¶
年冶遊子行樂方及時折苕戲相贈玉色頩自持歸來¶
種白璧日漚文錦絲加幣欲聘君常恐嵗月遲終然不¶
可諧翕&KR1554;聽所之願言遺薌澤逺慰千里思¶
　　　大風懐林伯農¶
江湖易髙風六月寒㾕㾕中宵㑹急雨涼前到衾枕願¶
<pb:KR4h0143_WYG_105-23b>¶
披蒲葦亂抑壓烏鳶噤禾頭欲生耳樹背各流瀋不謂¶
晡來霞横拖半天錦初疑鴉翻晴旋覺虹投飲晦明信¶
難料暘霽吾誰諗所思隔江水筆力望徐沈十年一葛¶
衣時見尚整袵相當風雨夕憂國願嵗稔淒涼新豐邸¶
避濕幾違寢何由語連牀共破秋氣凛¶
　　趙師秀¶
　　　和陳水雲湖莊韻¶
粼粼水增波疊疊雲弄影昔誇春徑妍今愛秋塘静芳¶
<pb:KR4h0143_WYG_105-24a>¶
筵集賓彦清宴除豔靚時當新雨餘蒼翠獻林嶺既忻¶
沖抱舒復快逺目騁仰嘉鍾鼎人而乃眷箕潁深營察¶
髙趣雅詠發沈景獨使和者難一夕愁欲癭¶
　　翁巻¶
　　　和陳待制秋日湖樓宴集¶
一夕鳴雨來秋容變俄頃湖山屬初霽風煙帶㣲冷侍¶
臣設芳筵開樓翫澄景懐我林下人招攜共觀省碧草¶
鋪近洲白雲冒遥嶺依稀蘭杜香彷彿瀟湘浄撫化篇¶
<pb:KR4h0143_WYG_105-24b>¶
忽成逹生累全屏即是造物游何必神仙境¶
　　　思逺客¶
涉夏思已深感秋念愈迫思念皆為誰為彼逺行客客¶
行曷辰休悵望朝復夕出門虛有待命駕焉所適邈邈¶
阻前歡悠悠抱今戚中庭一株橘嘉實轉金碧爰憶花¶
開時花邊語離析惜此不忍餐留之候君摘擬君君未¶
來回腸更如拆何當乘夢時儻遂徽容覿¶
　　　酬友人¶
<pb:KR4h0143_WYG_105-25a>¶
常憂别時數每苦歡事疎矧兹同心人契闊三月餘昨¶
日攜瘦藤往訪林間廬差池不一見出門恨何如今晨¶
蒼童來贈言委璠璵吟翫弗忍釋絢彩揺襟裾子有供¶
世才胡為未展舒我無資身䇿合守貧賤居積疴困疲¶
薾焉得愁悶除殷勤荷乆要尚肯念到予南枝早梅白¶
古澗寒流虛明當復相尋行游帶琴書嚼花飲芳泉哦¶
詩更躊躇¶
　　　題林遂之真意亭¶
<pb:KR4h0143_WYG_105-25b>¶
結亭納虛豁崔嵬進南山南山有佳致白雲多往還繁¶
英粲秋籬幽芳復相闗濁醪對之飲超此神慮閒至樂¶
豈外求妙象非言間邈哉靖節風千載君能攀¶
　　徐照¶
　　　未迴車¶
山川匪遥逺行人未迴車欲語昨宵夢忽接今朝書啼¶
鳥在屋上緑草生庭除仰㸔日月光照知子衿裾¶
　　徐璣¶
<pb:KR4h0143_WYG_105-26a>¶
　　　述夢寄趙靈秀¶
江水何滔滔渡江相别離揖子家舍前對子衣披披問¶
子何所為旅舍未得歸執手一悲歎驚覺妾與兒起坐¶
不得省清風在簾幃平明出南門將以語所知過子舊¶
家處寒花出疎籬蕭蕭黄葉多裊裊歸步遲子去不早¶
還何以慰我思¶
　　　漳州别王仲言¶
百草各有種春至不裁培交情重故知豈論才不才相¶
<pb:KR4h0143_WYG_105-26b>¶
識十年初再見天之涯共飲一杯酒粲若紅顔開人生¶
有此樂知復能幾回契闊既已深矧爾病與衰朔風從¶
何來吹發枝上梅天寒日欲暮又乃行色催君去江水¶
西我歸近天台東西道路長未可心膂摧明朝碧雲多¶
佇思良徘徊¶
　　　九月初四日分得然字¶
去載羈旅身千里望羣賢今夕良燕㑹况乃佳節前涼¶
風日已多嵗序日已遷春時種叢菊秋花滿籬邊採之¶
<pb:KR4h0143_WYG_105-27a>¶
不盈把泛彼清清泉行樂不易得貧賤焉可捐惟當從¶
爾遊吟哦思陶然¶
　　薛師石¶
　　　寄題趙十四知縣聽雨堂¶
誰彈石上琴涓涓流水響主人性情曠静夜逾幽想何¶
心指蓬閬取近對湫蕩應有可人來煙簑曵雙漿¶
　　潘檉¶
　　　昔遊詩書後¶
<pb:KR4h0143_WYG_105-27b>¶
我行半天下未能到瀟湘君詩如圖畫歴歴記所嘗起¶
我逺遊興其如髩毛霜何以舒此懐轉軫絃清商¶
　　周文璞¶
　　　法華小院¶
偃蓋著地卧清瑶傍渠走散入流觴臺轉若珠曲九淙¶
淙不知休還赴石鯨口灣澴合巨澗横橋傍蒲柳來㸔¶
暮春餘衆緑濃似酒摩挲蘇陳刻愈覺嵗月乆寺僧愛¶
光燄捧送貴侯有至今星散居各自開户牖自棄眠雲¶
<pb:KR4h0143_WYG_105-28a>¶
身誰縛釣月手夕陽令我歸為爾重搔首¶
　　趙汝鐩¶
　　　荆渚書懐¶
明鏡明于月白髪白于雪月照雪轉添使我心斷絶連¶
年事行役曽不須臾歇陟岡脚雙繭淩湖舟一葉五覿¶
君山面洪濤漲天闊重倚南樓欄逺雁逐雲滅西風落¶
破㡌龍山酬九節揺鞭荆門去蒙泉弄清潔遊觀固不¶
惡奔走計則拙眠指數千里意行逐休轍困翮墮渚宫¶
<pb:KR4h0143_WYG_105-28b>¶
因循入羈紲天涯寒苦早袖穿手龜裂邨沽酒力薄連¶
釂耳方熱矯首飛白雲杳杳望吳越儒冠信誤身鑄盡¶
六州鐵¶
　　　小水寺¶
披霧入野寺寒林響西風誰遣僧出迎山鳥為我通染¶
衣松露香照眼巖花紅聊此息塵慮歸騎母悤悤¶
　　　題王才叔南館¶
南館著隱士幽爽似僧舍島紅野花繁岸緑垂楊亞人¶
<pb:KR4h0143_WYG_105-29a>¶
行鳥不驚客至鶴先迓林深自無暑月到更宜夜傾樽¶
對聖賢飛筆追鮑謝興來即散䇿無時不得暇¶
　　　訪隱者不遇¶
兩腋乘西風送我上髙岑竹根一泉通石徑萬木森中¶
有隱者居敗屋苔莓侵山空人不見雲滿挂壁琴兩鶴¶
出候我逢迎啄衣衿應酬乆頗厭走避不可尋誰伴山¶
下去明月升髙林¶
　　　晩晴與何尹登水亭簡張丞¶
<pb:KR4h0143_WYG_105-29b>¶
溪流兩岸秋日落千山暮一亭壓其間登覽洗萬慮胸¶
襟富丘壑方領此幽趣擲餌來濳鱗圍棋驚過鷺酒壺¶
展逸興漁唱續逺浦安得哦松來撚髭同覓句¶
　　劉學箕¶
　　　太湖書懐¶
清風起平湖白雲生澗隂佳時慘不樂羈思苦難任客¶
子熱中腸浩然懐故林仲夏倐已過草木鬱蕭森萬¶
物欣有託吾生何崎&KR0706;念昔嵗甫冠自許雙南金只今¶
<pb:KR4h0143_WYG_105-30a>¶
墮危途不如煙際禽山水所素願利名非宿心何當返¶
故廬嘯傲蒼崖深兩髩豈長緑勿枉吳霜侵¶
　　　晩望¶
晩雨逆溪上寒雪傍山飛白鷺去洲渚濳魚泝灣磯舉¶
頭行跡少唯見暮樵歸¶
　　　溪園¶
溪園闢平疇左右接林麓沉沉水浮堰汎汎潭轉曲果¶
木漸成行臺榭亦營築何時東風來吹滿枝上緑¶
<pb:KR4h0143_WYG_105-30b>¶
　　　僊洲呈劉伯益沈莊仲¶
杜門乆經時老我徒謬悠平生山水心汨汨不暇謀今¶
辰定何辰木落風露秋忘懐與佳士共約來仙洲杖藜¶
欣躋攀空濛翠煙浮解帶小盤礴尋勝還經丘捫蘿坐¶
石冷俯澗穿林幽露重巾屨濕涉歴青山頭瀑泉晝生¶
寒晴雪散不收蜒蜿下大壑一闖千丈虬歸來坐危亭¶
興與孤雲留野草為誰好巖花徒爾愁昔賢有遺蹤俯¶
仰嵗月流慨歎不自禁陶然聊消憂¶
<pb:KR4h0143_WYG_105-31a>¶
　　葉茵¶
　　　次潘紫巖虎丘韻¶
潭深劒氣腥樹瘦嵐光薄石壇古即今藤花開又落晉¶
士已結廬吳市猶舞鶴沉吟發幽懐人世舟藏壑¶
　　魏了翁¶
　　　登萬象樓和計次陽韻¶
塵纓羇我身對景慵著語青山喚倚欄壯氣臨潁汝層¶
雲巻油幕萬頃眇煙縷酒䦨一横笛樓前葉自雨¶
<pb:KR4h0143_WYG_105-31b>¶
　　　寄題雅州胥園¶
胥君欣然來錦囊背奚奴探囊發詩巻一一卿大夫未¶
識胥園面詩巻是畫圖埽石卧竹影長鍤劚芋區胥君¶
于此時林前傲金朱懶余本丘壑誤被塵纓縛每逢漫¶
浪友慚愧紅塵脚㑹當尋兹盟酬此一大錯¶
　　真徳秀¶
　　　登南嶽¶
煙霞本成癖况復遊名山舉手招白雲欲納懐䄂間奇¶
<pb:KR4h0143_WYG_105-32a>¶
峰七十二羅列皆蒼顔振衣遇長風浩浩天地寛¶
　　　司理弟之官岳陽相别於定王臺悽然有感為¶
　　　賦五言古風二首以餞其行¶
定王百尺臺長安萬里目昔人思親心山川誰能局於¶
焉共登臨使我增感觸㣲霜隕陔蘭悲風撼庭木銀山¶
在何許白雲但空谷搔首重徘徊冥冥江樹緑¶
先民不可見懐哉金玊音士雖一命㣲愛物宜存心矧¶
兹圜扉内白日變重隂求情箠楚下寃哉詎能禁嘷謼¶
<pb:KR4h0143_WYG_105-32b>¶
漫弗省鬼神為悲吟子往蒞其職朝夕惟欽欽祥刑勿¶
留獄斯語真良箴¶
　　　遊鼓山(并序/)¶
　　六月二日偕潛夫參謀諸友遊鼓山飲湧泉亭明¶
　　旦登天風海濤坐白雲亭追懐昔遊愴然有感偶¶
　　成拙詩奉呈并簡住山明師¶
嚴宸有追詔趣上太守符疲民未蘇醒還顧空躊躇來¶
尋靈源盟喜與佳客俱始酌清泠泉一浣丹墨洿超然¶
<pb:KR4h0143_WYG_105-33a>¶
煩溽中置身在氷壺遲明陟危亭雲濤渺空虛煙霏倏¶
開闔峰巒時有無偉哉此絶觀雄壓東南隅蒼崖萬仞¶
立四面環瓊琚翠木巧蔽虧亭午清隂敷令人澹忘歸¶
似到真華胥憶昨汎連日選勝邀明徒摩挲巖上刻慨¶
仰趙與朱舉觴酹且盟一節期終初重來三十年恍如¶
隔朝晡並遊四五人存者獨老癯有懐子陳子感歎為¶
欷歔子抱明月終我方長途趨顛踣懼不免儆省當何¶
如願言祝同社著力相攜扶禪伯亦可人新結峰頂廬¶
<pb:KR4h0143_WYG_105-33b>¶
老我故勌遊軒冕非所娛㑹須脱鞿塵來依嬾瓚居¶
　　　送吳定夫西歸三首(録一首/)¶
世情重聲利榮途足趨走夫君獨何為經年闖林藪東¶
尋金壇翁南訪玉峯叟借問兩臞仙來時輕徤否¶
　　杜範¶
　　　戊辰冬和湯南萬韻¶
春初走京華秋杪歸舊廬簡編廢已乆開巻澀且疎誰¶
能擊其蒙石田或可腴雁山有佳士讀盡天下書足跡¶
<pb:KR4h0143_WYG_105-34a>¶
半九州不撣道里迂陋邦何足臨而亦來我居相從一¶
樽酒未厭園中蔬笑談欣有合浩若縱壑魚人生惟所¶
適所適各有途胸中茍不迷到處皆通衢簟瓢有真樂¶
顔氏何其臞沒沒嗟我生未知終焉圖論交須論心所¶
論在不渝願君示一語令我反三隅君無金玉音請誦¶
一束芻¶
　　　丁丑别金壇劉漫塘七首(録六首/)¶
黄綺避世翁萬乗輕商顔翻然為羽翼國本安泰山出¶
<pb:KR4h0143_WYG_105-34b>¶
處義與比盛衰世相闗懐古誦考槃令人欲長歎¶
崇山鬱嵯峩千章自交隂培塿植松柏斧斤日相尋物¶
小固不容名大亦難任智哉寗夫子其愚非本心¶
北風吹夏律草木塵沙昬枝葉曾未害根本難具論肉¶
食謀何有家食徒殷勤誰能起東山埽翳扶朝暾¶
川澤升為雨沛然周四郊有水行地中溉灌亦良勞勢¶
力固有限戞然加分毫為義分内耳誰言薄雲髙¶
詞章道之華于世非少補施之非其宜文繡被泥土自¶
<pb:KR4h0143_WYG_105-35a>¶
昔重立言一語萬鈞弩誰其厭來者是非實千古¶
女蘿去長松籍籍紛委地矇瞍辭詔相十步九顛躓弱¶
昩慚陋質先生未終棄再拜願有聞服膺敢失墜¶
　　　送子謹叔二首¶
古道日凋敝人心競險薄風雨晦朝暮平陸變溝壑歸¶
來尋故廬六窗静猶昨殷勤時拂拭埃塵易侵剥此地¶
寛且明休哉有餘樂¶
聚首日嬉戲胡乃遽言别回首十年間坐令肝膽裂東¶
<pb:KR4h0143_WYG_105-35b>¶
陽古佳地先民有遺烈為我一問之山寒水清絶無以¶
持贈君髙秋千里月¶
　　王埜¶
　　　題虎丘壁¶
樂哉遊斯丘秋風日以薄山從海外涌日向湖間落明¶
月見棲烏逺風聞唳鶴平生夢泉石何能轉一壑¶
　　戴復古¶
　　　答婦詞¶
<pb:KR4h0143_WYG_105-36a>¶
江山阻且長矯首鄉闗隔空閨泣幼婦顦顇失顔色隱¶
閔鸛鳴篇寄彼西飛翼剥封覽情素既喜復悽惻别時¶
梅始花傷今食梅實覽古帝王州結交遊俠窟千金沽¶
美酒一飲連十日春風吹酒醒始知身是客杜宇啼一¶
聲行人淚横臆衣破誰與紉髪垢孰與櫛勿謂遊子心¶
而不念家室新交握臂行肝膽猶楚越醜婦隔江山千¶
里情弗絶慇勤揮報章歸計何時決今夕知何夕覩此¶
纎纎月此月再圓時門前候歸轍¶
<pb:KR4h0143_WYG_105-36b>¶
　　　題古源棠和尚送青軒¶
南山色射窗北山光照户道人處其中氷玉如肺腑兹¶
山自開闢荒翳幾年所一朝得主人荆榛化庭宇手披¶
風月藏目極煙霞趣居然獲奇觀人境賀相遇道人清¶
更髙不作蔬筍語朝對北山吟暮對南山賦聞説玊堂¶
仙擊節賞佳句¶
　　　乆寓泉南待一故人消息桂隱諸葛如晦謂客¶
　　　舍不可住借一園亭安下即事¶
<pb:KR4h0143_WYG_105-37a>¶
寄跡小園中豈不勝旅舍俗事無交加客身自閒暇鄰¶
家有酒沽杯盤亦可借吟侣適相過新詩堪膾炙足以¶
慰我懐留連日至夜¶
寄跡小園中新晴風日麗好鳥竹間鳴野鶴空中淚悠¶
然動詩興行吟撫松檜乆客若忘歸此身笑匏繫五月¶
倘未行尚及食丹荔¶
　　　劉折父為子才索賦雲山燕居¶
燕居適所息非懐傲世心白雲自舒巻青山無古今中¶
<pb:KR4h0143_WYG_105-37b>¶
有動静機杳眇諧素襟以時為出處懐人撫瑤琴平生¶
披短褐時來或華簪世論倘不合矢口不如瘖避影長¶
松下洗耳清溪潯慎勿出雲外黄塵三尺深¶
　　　感懐四首(録三首/)¶
蛛網羃虚簷一飽羅羣飛寒蠶嚙枯桑一身終蠒絲物¶
物巧生理我生獨奚為貂裘日以敝石田嵗長饑一貧¶
已到骨一氣倘未衰舉目送飛鴻悠悠知我誰¶
夜雨挾西風摵摵撼庭樹浮生堪幾秋青髩忽已素鉛¶
<pb:KR4h0143_WYG_105-38a>¶
刀刲九牛䇿蹇望長路所操莽無奇自好徒自誤改絃¶
調新聲履道易故步收功在桑榆其敢怨遲暮¶
紅紫委路塵緑樹有佳色刳心晩聞道翫物若有得青¶
春坐銷歇方兹見真實人生到中年胡不保明徳秋風¶
墮庭梧棲鳯去無迹矯首碧雲端一語三歎息¶
　　　松江舟中四首(録二首/)¶
夜聽楓橋鐘曉汲松江水客行信悤悤少住亦可喜且¶
食鱖魚肥莫問鱸魚美¶
<pb:KR4h0143_WYG_105-38b>¶
秋風吹客衣歸興浩難寫寒林噪晩鴉紅日墮平野篙¶
師解人意艤棹酒旗下¶
　　戴昺¶
　　　雜言¶
衆芳以春榮萬葉以秋肅造物持其權兒戲恣翻覆亭¶
亭山上松蕭蕭澗邊竹超然榮肅中正色閲寒燠¶
提壺勸我飲布糓催我耕我酒缾已罄我田草正生荷¶
鋤理荒穢及時新雨晴秋來刈吾秫庶得兩遂情¶
<pb:KR4h0143_WYG_105-39a>¶
逸翮凌丹霄濳鱗縱深壑天分安所適翔泳同一樂短¶
吟五七字薄酒三四酌浩氣與春風相從滿寥廓¶
　　　待屏翁遊屏山分得水字¶
攜琴入空山修竹翠相倚一曲千古心泠泠寄流水拂¶
雲卧白石冥搜契元理有時采薪人歌聲隔林起¶
　　　秋日過屏山菴二首¶
淒切抱葉蟬間闗棲樹禽入山本避喧復愛聆此音㣲¶
颸動夕爽薄雲散秋隂衆籟閴以静片月生東林¶
<pb:KR4h0143_WYG_105-39b>¶
山泉清且甘潄之冷侵骨拂苔坐石上松風更蕭瑟悠¶
悠行空雲何心自出沒六鑿忽玲瓏吾計良未失¶
　　　唐李涉有山中五無可奈何詩戲用其體作秋¶
　　　日四首¶
無奈秋風何怒號震林木著我井上桐一夜失寒緑莫¶
作揺落悲妙理在觀復¶
無奈秋月何鍊魄金氣精烱烱一輪滿天地氷壺清照¶
我方寸景表裏同光明¶
<pb:KR4h0143_WYG_105-40a>¶
　無奈秋山何萬疊淺深碧起來樓上㸔朝爽浮几席稜¶
　稜政自髙更養静夀德¶
　無奈秋水何悠悠盪輕漿上下天一碧顛倒涵萬象愿¶
　從雙白鷗生涯寄浩蕩¶
　¶
　¶
　¶
　¶
<pb:KR4h0143_WYG_105-40b>¶
　¶
　¶
　¶
　¶
　¶
　¶
　¶
御選宋詩巻二十二¶
