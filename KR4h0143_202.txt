# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:45.799791
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷五
<pb:KR4h0143_WYG_202-1a>¶
　欽定四庫全書¶
御選明詩巻五¶
　　樂府歌行二¶
　　　黄肅¶
　　　　仙人篇¶
　翩翩騎白鹿言上泰山頂俯觀浮世中不見百年影道¶
　逢古時人緑髮被兩領授我採藥訣延年保壽命我聞¶
　再拜跪問是何方求撫我挾我肘與我上天遊天上多¶
<pb:KR4h0143_WYG_202-1b>¶
　桂樹枝葉何脩脩折取忽盈筥馨香沾我裘何因入君¶
　袖道路長悠悠¶
　　　陶凱¶
　　　　竹枝詞¶
　白鹽山下水流急白帝城邊楓葉稀唱斷竹枝人不見¶
　山頭月落鷓鴣飛¶
　　　孫作¶
　　　　大堤曲二首¶
<pb:KR4h0143_WYG_202-2a>¶
君騎白馬來我騎靑驄去背面不相識兩馬驕嘶住¶
漢水可方舟大堤容兩輪春風堤上花不入漢陽津¶
　　謝肅¶
　　　馬陵行¶
客行忽不樂停車馬陵間上有悲風古樹之蕭瑟下有¶
哀壑流水之崢潺陰深壞道餘古雪嶄巖兩壁堆積鐵¶
石面苔封勁箭痕草頭露滴將軍血靑熒燐火黄昏明¶
呼號木魅啼山精應羞刎頸償斷足此氣千載真難平¶
<pb:KR4h0143_WYG_202-2b>¶
西流沂水東滄海勝負孫龎兩安在為提寳劒舞尊前¶
落日雲霞射光采¶
　　唐肅¶
　　　秋江曲¶
妾家住銀塘石楠秋葉香憶君蕩槳去江水與愁長西¶
風夜泣葓花露鴨觜岸低人不度冷莎如鍼刺煙素鴛¶
鴦飛來鸂鶒去¶
　　　銅井迎送龍辭¶
<pb:KR4h0143_WYG_202-3a>¶
伐鼓兮吹簫迎我龍兮山椒龍之都兮何所泉淵淵兮¶
石為户叩龍車兮乞靈龍不出兮我心若酲我心若酲¶
兮龍寧勿聆¶
我叩龍兮龍䘏風旋波兮龍出龍之出兮福予變旱熯¶
兮為澍龍為澍兮我弗飢返山椒兮雲旗風泠然兮龍¶
歸¶
　　王立中¶
　　　竹枝詞¶
<pb:KR4h0143_WYG_202-3b>¶
孤山梅花開雪中恰似阿儂氷雪容不學畫橋南畔栁¶
春來容易嫁東風¶
　　張紳¶
　　　日出行¶
東方曈曈日初出田家少婦當窗織屋頭樹稀窗有光¶
小姑催起不暇妝長梭軋軋秋絲密一日上機催一匹¶
丁寧小郎慎勿啼織成令汝穿完衣¶
　　　捕雀詞¶
<pb:KR4h0143_WYG_202-4a>¶
原頭霜深秋草薄荒邨小兒捕黄雀髙張弓矢低網羅¶
日暮競比誰得多野田吹火拾枯樹一半煨燒雜山芋¶
北風吹草毛血腥各自騎牛唱歌去我身不惜充爾飢¶
空城黄口待汝歸¶
　　丁麟¶
　　　西湖竹枝詞¶
湧金門外春水多賣魚船子小於梭三三兩兩唱歌去¶
驚起鴛鴦飛奈何¶
<pb:KR4h0143_WYG_202-4b>¶
　　秦約¶
　　　江之水寄楊鐵厓¶
江之水流瀰瀰蕩漾雙鳬舟涉江采蘭芷蘭芷靑靑露¶
如洗下有一雙魴與鯉美人美人胡不來相思日暮江¶
風起¶
　　戈鎬¶
　　　春曉詞¶
鴉啼細栁東方明井上轆轤牽水聲花奴滿堂開翠屏¶
<pb:KR4h0143_WYG_202-5a>¶
銀爐燒麝素煙輕西原落落秦川路白馬花鞭幾時去¶
落花昨夜飛成團蝴蝶歸來及春暮¶
　　　渌水詞¶
紅船壓秋緑水澀藕根香昨夜龍沙月鴛鴦夢薄霜秋¶
彎埽蛾翠生色染絲黄為報潯陽客行雲不下堂¶
　　周豈¶
　　　白紵詞¶
井梧墜葉聲如雨轆轤夜靜莎雞語西里佳人怨薄寒¶
<pb:KR4h0143_WYG_202-5b>¶
惆悵燈前歌白紵白紵新時白若霜象牀開合秋水光¶
製成只恐香塵汙衣著偏宜九夏凉西風乍入羅幃裏¶
數㸃淸塵不禁洗競開篋笥試新紈舊服抛捐那復理¶
嗟爾白紵怨勿深憐新棄舊他人心願將貞白永相保¶
今年巻却明年討¶
　　　桃李吟¶
我為桃李吟聲調一何苦昨日滿園花今朝半塵土桃¶
李不長春苦調難再陳君看道傍婦昔日朱門人¶
<pb:KR4h0143_WYG_202-6a>¶
　　程國儒¶
　　　信州糧謡¶
信州糧糧何艱十鍾一石萬里間朝發錢王堤暮過嚴¶
子灘柁尾白浪如銀山朝渡蘭溪州暮泊龍丘灣峻如¶
牽車上鬼關督吏持檄夜如箭布帆無風河水乾去年¶
糧船未及岸今年又運八百萬只知彼地荒不知浙東¶
天亦旱只知彼地饑不知役戸家無飯家無飯儂莫愁¶
願化鐵騎為耕牛願銷鋒鏑為鉏耰戰塲闢作畝與溝¶
<pb:KR4h0143_WYG_202-6b>¶
壯士負戈荷甲歸西疇風雨時調禾黍秋禾黍不秋飯¶
不足浙東又移何郡粟¶
　　馬琬¶
　　　西湖竹枝詞¶
湖頭女兒二十多春山兩㸃明秋波自從湖上送郎去¶
至今不唱江南歌¶
　　蔡哲¶
　　　武夷九曲漁歌¶
<pb:KR4h0143_WYG_202-7a>¶
昔日羣仙跨鶴翎至今猿鳥嘯靑冥草堂亦有逃名客¶
漫唱漁歌仔細聽¶
一曲溪頭春意濃紫煙深鎖幔亭峰仙源好似桃源路¶
無數飛花泛水紅¶
二曲髙峰瀉激湍娉婷玉女髻螺寒祗應姑射能相似¶
未許巫山得並看¶
三曲仙機隱碧岑琅玕芝草正蕭森山頭夜半聞天樂¶
只有漁郎是賞音¶
<pb:KR4h0143_WYG_202-7b>¶
四曲風煙日渰淒縈紆巖谷互髙低丹光照樹明於月¶
驚起金雞半夜啼¶
五曲溪山秀且奇就中佳趣有誰知紫陽可是能淸賞¶
夜擁寒爐註楚辭¶
六曲雲屏不可攀緑雲千頃鳥聲閒層崖亦有仙人掌¶
何必騎驢入華山¶
七曲巖前太姥巖落花飛雨晝毶毶天風夜捲浮雲去¶
贏得明蟾浸碧潭¶
<pb:KR4h0143_WYG_202-8a>¶
八曲平洲即要津太和宫裏碧桃春匆匆多少遊山者¶
到得源頭有幾人¶
九曲空明眼界寛仙家雞犬半林端千巖萬壑春如許¶
誰解窮源艤櫂看¶
　　劉炳¶
　　　行路難¶
奉君五綵鳳凰之綺幄七寳鴛鴦之錦牀博山氤氲之¶
氷屑金盤沆瀣之瓊漿春風無情不相待朱顔緑鬢年¶
<pb:KR4h0143_WYG_202-8b>¶
年改姑蘇臺上鼓如雷四時歌舞百花開當年意氣今¶
安在鬼火如燈秋似海¶
　　　桃葉靑¶
桃葉靑靑杏花吐樓頭吹笙敎鸚鵡紅牙象板按梁州¶
金縷衣裳美人舞離情不似月常圓桃葉靑靑似去年¶
美人不來鸚鵡怨杏花零落畫樓前¶
　　　雙桐生空井¶
井上雙梧桐秋風易揺落緑葉墮鳴璫淸陰捲重幄紋¶
<pb:KR4h0143_WYG_202-9a>¶
甃生旅葵銀瓶響空索疎枝覆烏臺交柯臨鳳閣美人¶
矜容儀照影傷今昨鉛華逐波逝歡賞隨年薄行客攀¶
轆轤哀聲隔簾箔¶
　　　寒夜怨¶
月來愁亦來心憐月去愁應改樓髙月轉遲停箏坐倚¶
熏籠待月落却成眠誰知枕冷愁仍在¶
　　　田家樂寄張師孟¶
田家樂今年莊農好秋作蟄龍蛻骨桔橰懸五穀咸登¶
<pb:KR4h0143_WYG_202-9b>¶
時雨若官家更憂民力疲公田折布能輕齎小姑攜筐¶
懶梳洗拾得綿花如雪肥大姑軋軋催機杼疎簾樹影¶
寒蛩語鬢雲籠霧颺西風睂月生凉褪秋暑山徑牛羊¶
下夕墟蕭蕭榆栁草堂虚野老杖藜邀小酌諸孫燈火¶
讀殘書¶
　　郭奎¶
　　　烏夜啼¶
石頭城上烏遥夜鳴相呼紫淸道士有兩樹烏啼不離¶
<pb:KR4h0143_WYG_202-10a>¶
樹髙處千聲啞啞復萬聲中堂酒闌夢未成呼童把燭¶
起開户照樹惟恐鄰人驚庭前再拜為爾說我家舊住¶
長淮北慈親已老返哺違零落猶為異鄉客嚴霜滿天¶
江月輝東方未白羣星稀明朝日出當早飛莫使涕淚¶
沾裳衣¶
　　陳汝言¶
　　　製衣詞¶
妾把春蠶絲動向寒窗織織成鴛鴦紋洗花染春色誰¶
<pb:KR4h0143_WYG_202-10b>¶
知裁剪時為郎三歎息郎身别已久長短今未識聊將¶
夢中見彷彿試刀尺霜天萬里塗特寄淚霑臆願郎衣¶
著時細看針線跡¶
　　鄭定¶
　　　南風謡¶
南風吹河河水滿百丈牽舟牛力挽逆流巨浪如登天¶
牛罷軛重舟不前作書投河訟風伯多助南商疎北客¶
北客家居南海堧來時南風吹北船武夷淸冷過九曲¶
<pb:KR4h0143_WYG_202-11a>¶
匡廬疊嶂聞淸猿片帆揺揺出京口夜倚淮雲瞻北斗¶
南風五月經吕梁兩岸靑山如馬走今年作客還南遊¶
南風正爾當船頭風神與我若相識十日五日成淹留¶
南風何多北風少南北人生如過鳥早晚回船望北歸¶
直候南風吹到曉¶
　　　髙郵女兒歌¶
髙郵湖水淸且幽髙郵女兒能盪舟十八梳妝好髙髻¶
二十嫁夫長逺遊靑菱鏡破寳釵折翡翠衾寒疊香雪¶
<pb:KR4h0143_WYG_202-11b>¶
芳草王孫去不歸蟪蛄啼處秦樓月樓前楊栁飛絮多¶
門外蛛絲成網羅髙郵湖水增夕波髙郵女兒將奈何¶
　　李曄¶
　　　踏車行¶
南岸北岸聲咿啞東鄰西鄰踏水車車輪風生雷轉軸¶
平地雪寒生浪花借問老農何太苦低頭欲語還咨嗟¶
前月有雨田未耘非其種者紛如麻縣吏捉人應差役¶
令嚴豈得營私家况當今日滴雨無陂塘之水爭喧譁¶
<pb:KR4h0143_WYG_202-12a>¶
雖如抱甕沃焦釡蹄涔豈足供泥沙語罷踏車車轉急¶
田水何如汗流濕老妻貸穀猶未歸力疾無奈吞聲泣¶
　　王澤¶
　　　和湘竹龍歌為杜彥淸¶
湘娥古竹生湘水恨血秋凝淚花紫玲瓏五竅開宫徵¶
君山老龍精不死江南十月逢杜淸酒酣為吹孤鳳鳴¶
自言十五住帝京髣髴猶記鈞天聲鈞天夢落江漢逺¶
紫塞鴻歸漫腸斷相逢不必問艱難緑髮蕭蕭素霜滿¶
<pb:KR4h0143_WYG_202-12b>¶
請郎再吹予再聽思入九㸃蒼梧靑素女瑶瑟不敢怨¶
一夜湘中愁百靈¶
　　胡翰¶
　　　越水操¶
越水浟浟兮不可以方舟旋桓有魚兮不可以為鱐九¶
罭寸目兮豈不密且周惟魴及鮪兮竭澤是求有獺有¶
獺兮復跂於洲¶
　　貝瓊¶
<pb:KR4h0143_WYG_202-13a>¶
　　　真真曲(有序/)¶
　　姚文公為承㫖時一日玉堂燕集聲伎畢奏有真¶
　　真者操南音公疑而問之泣對曰妾建寧人西山¶
　　之苖裔也父司筦庫於濟寧坐盜用縣官財賣妾¶
　　以償遂流落倡家公憫之遣使白丞相三寳奴為¶
　　落籍且謂翰林屬官王杕曰汝無妻以此姬配汝¶
　　吾即其父也貲裝皆出於公杕字杕華後官至翰¶
　　林待制噫以西山之賢子孫陵遲疑不至於此然¶
<pb:KR4h0143_WYG_202-13b>¶
　　辱於始而正於終是亦天也篔谷筆談記其事予¶
　　乃賦四十二韻而沉鬱悽婉亦足以盡其大略矣¶
斷絲棄道邊何日縁長松墮羽别炎洲不復巢梧桐請¶
君且勿飲聽我歌懊憹在昔全盛時冠蓋紛相從盤游¶
易水上意氣天山雄金刀手割鮮酒給葡萄濃坐有一¶
枝春秀色不可雙娉婷劉碧玉綽約商玲瓏寳髻金雀¶
釵已覺燕趙空或聞操南音未解歌北風上客驚且疑¶
姓字初未通問之慙復泣乃起陳始終妾本建寧女逺¶
<pb:KR4h0143_WYG_202-14a>¶
出西山翁父母生妾時謂是金母童棃花鎖院落燕子¶
窺簾櫳迢迢官朔方南歸山水重侵貸國有刑桎梏加¶
父躬粥女以自贖白璧淪泥中秋娘敎歌舞聲價傾新¶
豐永為倡家婦遂屬棃園工覽鏡拂新翠吹簫和小紅¶
身居十二樓屢入明光宫京華多少年門外嘶靑驄自¶
傷妾薄命失路隨秋蓬不如孟光醜猶得嫁梁鴻客聞¶
為三歎祖德寧未崇回黄忽變緑人事何勿匆有客傷¶
緹縈無人憐蔡邕遣使白丞相削籍歸舊宗小史三十¶
<pb:KR4h0143_WYG_202-14b>¶
餘勿恨相如窮配汝執箕帚今夕看乗龍鴛鴦並玉樹¶
鸚鵡開金籠銀甲不復整紅牙不復從提甕自汲水絺¶
綌亦御冬應非事羊侃頗類歸建封琵琶感商婦老大¶
猶西東崔徽怨顦顇浪寫丹靑容依依章臺栁落絮春¶
無蹤小妾恨題驛竟與瓊奴同時多困坎坷事或欣遭¶
逢焉知百尺井歘登羣玉峰借問為者誰内相姚文公¶
　　張宣¶
　　　采蓮曲和朱秦仲¶
<pb:KR4h0143_WYG_202-15a>¶
吳娃盪蘭槳采蓮戲緑波苦心留翠房低頭避髙荷采¶
蓮不得藕刺傷將奈何凉風動影扇因之發陽阿¶
　　　孤鳳吟¶
梧桐生髙岡枝葉菀成林上有孤飛鳳結巢在其陰毛¶
羽爛五采嗈嗈鳴好音虞舜去已逺王風不可尋來儀¶
茍非時亦何異凡禽¶
　　錢宰¶
　　　採菱曲四首¶
<pb:KR4h0143_WYG_202-15b>¶
緑栁横塘曲滄灣是妾家菱歌不解唱秋水照荷花¶
落日浣紗渚菱歌唱晚風解衣濯秋水乗月採芙蓉¶
溪上採蓮女秋波照晚妝心如蓮子苦情似藕絲長¶
荷葉紉為佩芙蓉緝作裳妾心花下藕節節是秋霜¶
　　童冀¶
　　　水車行¶
零陵水車風作輪緑江夜響盤空雲輪盤團團徑三丈¶
水聲却在風輪上大江日夜東北流髙岸低坼開深溝¶
<pb:KR4h0143_WYG_202-16a>¶
輪盤引水入溝去分送髙田種禾黍盤盤自轉不用人¶
年年祗用修車輪徃年比屋搜軍伍全家載下西涼府¶
十家無有三家存水車卧地多作薪荒田無人復愁旱¶
極目黄茅接長坂年來兒長成丁夫旋開荒田納官租¶
官租不闕足家食家家復藉水田力一車之力食十家¶
十家不憚勤修車但願人常在家車在軸不憂禾黍秋¶
不熟¶
　　　罱泥行¶
<pb:KR4h0143_WYG_202-16b>¶
朝罱泥暮罱泥河水澆田河岸低吳中有田多滷斥河¶
水髙於田數尺雨淋浪拍岸善崩歲歲罱泥増岸塍載¶
泥船小水易入船頭踏人船尾立吳兒使竹勝使篙竹¶
筐漉泥如濁醪水流泥滑似沃焦岸上浮土何如髙此¶
身便作淘河鳥河水終多泥漸少君不聞越上之田髙¶
於城連車引水千尺坑車聲軋軋夜達明田間濁水無¶
時盈吳田苦澇越苦旱越水常慳吳水滿嗟乎世間至¶
平惟水猶不平請君不用觀世情¶
<pb:KR4h0143_WYG_202-17a>¶
　　烏斯道¶
　　　馬食粟¶
馬食粟一閑二百匹一食一百斛去年大旱人苦飢草¶
根食盡食木皮官司徵粟喂官馬馬何貴重人何微人¶
心不敢怨只願官馬肥官馬肥走若飛江南江北正格¶
鬬將軍殺賊要馬騎¶
　　葉子竒¶
　　　懊惱曲¶
<pb:KR4h0143_WYG_202-17b>¶
緑珠酒半酣吹笛對明月金谷樓正髙萬騎已如雪¶
　　許繼¶
　　　下嶺樵歌¶
石磴緑蒼蒼負薪下層峭歌聲相應發山木閃殘照近¶
驚幽谷響逺荅淸猿嘯欸乃江上音煙波豈同調¶
　　　結交行¶
識人人識已騰口自相譽譽至毁亦隨憂患安能去龎¶
公不入城孔明拜牀下識士不欲多乃是知人者¶
<pb:KR4h0143_WYG_202-18a>¶
　　胡奎¶
　　　吳江竹枝詞¶
靑裙女兒雙髻螺唱出吳宫子夜歌酒醒月明眠不得¶
秋風吹起太湖波¶
第四橋邊楓葉秋靑裙少婦木蘭舟月明打槳唱歌去¶
驚起蘆花雙白鷗¶
西山日落東山黄儂唱竹枝行晚凉十幅蒲帆弓樣滿¶
南風吹送白龍堂¶
<pb:KR4h0143_WYG_202-18b>¶
　　管訥¶
　　　逺遊篇¶
御風日萬里逍遥登逺遊竦身靑冥表瞬息四顧周目¶
力隘八極壯志局九州泰山小封垤滄海眇浮漚俯視¶
澒洞間萬彚等蜉蝣浩歌挾洪崖長嘯訪浮丘迴飇款¶
閶闔謁帝十二樓酌我紫霞觴遺我靑鳳裘授以長生¶
訣塵劫三千秋從兹謝流俗大塊同悠悠¶
　　劉秩¶
<pb:KR4h0143_WYG_202-19a>¶
　　　裁衣行¶
裁衣須裁短短衣短衣上馬輕如飛縫袖須縫窄窄袖¶
袖窄彎弓不礙肘短衣窄袖樣時新殷勤寄與從軍人¶
願郎著衣便弓馬破敵長驅古城下明年佩印披紫緋¶
裁衣不比從軍時¶
　　吳斌¶
　　　靑州歌¶
靑州髙城雄九州城門天上飛瓊樓羽林兵衞若熊虎¶
<pb:KR4h0143_WYG_202-19b>¶
劒㦸耀日寒光浮迢迢紫陌香塵起車馬爭馳迅流水¶
飛甍萬井碧鱗鱗緑樹連陰栁營裏嵯峨城闕帝子宫¶
天上遥鎮滄海東海波鏡淨寂不動鯨鯢不敢揚天風¶
樓上銀壺漏初歇畫角龍吟泣霜月寒聲蕭颯落梅花¶
吹作征人鬢中雪¶
　　　量田謡¶
朝量水田雪暮量山田月靑山白水人如雲朝暮量田¶
幾時歇尺田寸地須盡量絲毫增入無留藏時暘時雨¶
<pb:KR4h0143_WYG_202-20a>¶
欣時康我民欲報心未央年年增賦輸太倉安得長風¶
天外起吹倒崑崙填海水更出桑田千萬里¶
　　　醉歌行¶
登髙取醉散我愁倒卧城南百尺之酒樓出門但知行¶
路苦醉鄉可以逍遥遊君不能遺身天地上玉京又不¶
能營名將相専金城徒將緑髮染春雪風塵羈紲終無¶
成不如且飲一壺酒酒盡愁消更何有¶
　　唐仲實¶
<pb:KR4h0143_WYG_202-20b>¶
　　　秋胡行¶
依依陌上桑婉婉桑間婦嫣然紅羅襦采桑濕香霧相¶
逢馬上郎停鞭一回顧回頭遺巧笑脉脉此情露誰知¶
婦人身託生膠漆固本期骨肉親反被紅顔誤憶昔送¶
郎時徙倚門前樹篋笥滿征裳一一裁繒素繡為雙鴛¶
鴦猶懼觀者妒願郎早歸來恨不與俱去塵埃撲牀帷¶
蛸蝛網窗户上有白髮姑羞以衷情訴可憐不相識春¶
心抛中路倉皇下馬時怱怱意未晤洞房埽春蠶一見¶
<pb:KR4h0143_WYG_202-21a>¶
生愧負妾身固可棄老親寧弗慕黄金無虧盈白璧有¶
㸃汙嫁郎恩義乖何如江水赴江水惟東流不似郎他¶
顧¶
　　馬貫¶
　　　和西湖竹枝詞¶
吳姬軋軋小車紅爭來陌上看春風不敢髙聲唱歌去¶
恐驚丞相在船中¶
百花樓頭聞馬嘶郎從花裏鬬金雞朝朝捲起珠簾望¶
<pb:KR4h0143_WYG_202-21b>¶
不是郎歸不下梯¶
　　張翨¶
　　　西湖竹枝詞¶
南髙北髙峰頂齊錢唐江水隔湖西不得潮頭到湖口¶
郎船今夜泊西溪¶
　　袁華¶
　　　和鐵崖先生蹋踘篇¶
冶家女兒髻偏梳敎坊出入不受呼蹙金小韤飛雙鳬¶
<pb:KR4h0143_WYG_202-22a>¶
飛雙鳬曳雙袂玉圍腰珠絡臂¶
　　盧昭¶
　　　精衞詞¶
有鳥志堙海銜石到海返石轉心不移但礪爾喙短日¶
復夕海復逺石可竭海可滿精衞之恨何時斷¶
　　　古意¶
良人去悠悠出川還入洛不省道里逺但愁風水惡胡¶
為不懷歸日夜苦棲泊道逺終致之車輪不生角楚楚¶
<pb:KR4h0143_WYG_202-22b>¶
生紵衣去時與郎著勿遣塵土緇塵緇徒澣濯妾言諒¶
無訧生死時有託金多詎云貴飲水祗自樂¶
　　曹睿¶
　　　西湖竹枝詞¶
昨夜西湖月色多照見郎君金叵羅明朝江頭放船去¶
江亭風雨奈君何¶
　　金文徵¶
　　　玉仙謡(同楊孟載和/阮孝思作)¶
<pb:KR4h0143_WYG_202-23a>¶
紫皇宫闕開中天鸞書晝下邀羣仙神䴥玉斲新蹄圓¶
蹀躞上送雙嬋娟虹垂橋雲沓路鞭敲風馭騰霧寶幢¶
金節相後先宛在銀河影邊渡侍兒顔色春花明照耀¶
十二樓五城飄飄宫徵相諧鳴按歌齊唱昇天行昇天¶
未成曲愁壓巫山緑朝朝暮暮湘水深湘妃帝子徒勞¶
心東飛烏西飛兔海變桑田知幾度燭龍肯緩羲和轡¶
流光應向人間住流光不住將奈何坐令蛾黛秋霜多¶
手摩銅狄嗟蹉跎人生誰似學仙好翠掃髩華長不老¶
<pb:KR4h0143_WYG_202-23b>¶
下視寰垓入煙草岧嶤瓊臺夢要眇丹霞姿旁人可望¶
不可追珮環一落空中響世上猶存千載思¶
　　吳文泰¶
　　　靑樓曲¶
靑樓少婦懸明璫軟金刺繡羅衣裳纖歌宛轉聲繞梁¶
圍屏狎坐飛瓊觴流蘇錦帳雙鴛鴦夢魂醉入温柔鄉¶
東風破暖吹紅香落花㸃㸃更漏長游絲飛絮春茫茫¶
柔腸一寸生秋霜吳山靑靑江水緑燕語鶯啼空斷腸¶
<pb:KR4h0143_WYG_202-24a>¶
　　　横塘採蓮詞¶
采蓮度横塘荷花逺近香花間擘蓮子多半是空房¶
　　陳伯康¶
　　　秋千辭¶
棃花庭院香飄滿架架秋千笑聲軟紅妝共鬬靑春妍¶
長繩欲繫白日短掌中飛燕旋風斜樓外緑珠墜落花¶
素娥弄蟾奔竊藥秦女乗鸞初去家半空著脚看亦好¶
平地失身更顛倒人生行樂貪少年昔時女伴今皆老¶
<pb:KR4h0143_WYG_202-24b>¶
慵來聽説摧睂峰整頓衣裳為斂容玉樽餘酒醉不得¶
月明髙架粉牆空¶
　　黎貞¶
　　　行路難¶
君不見天上浮雲任舒巻白衣蒼狗須㬰變又不見瞿¶
塘嘈嘈水倒流奔湍激石能覆舟人情有時亦如此紛¶
紛輕薄何足比平常意氣同死生急難何堪託終始嶺¶
南狂客窶且貧長將靑眼待時人豈知此道不足貴翻¶
<pb:KR4h0143_WYG_202-25a>¶
使臯鶴儔雞羣不如託身與鷦鷯蓬蒿之下同逍遥¶
　　鄭真¶
　　　石梁謡¶
東屯西屯雲晝陰上關下關淮水深淮水逺從天上去¶
美人不見愁人心¶
　　袁宗¶
　　　車遥遥¶
車遥遥天未明銅龍鼓響霜滿城驅車出門何處行貨¶
<pb:KR4h0143_WYG_202-25b>¶
多車重牛不進竹鞭鞭牛牛力盡車遥遥不可留我身¶
願化車下輪千里萬里從君遊車遥遥不可止我身願¶
化山下石摧君之車君乃已¶
　　　江南弄二解¶
妾家横塘東與郎乍相逢郎來不須問門外植梧桐¶
妾家横塘西春花壓枝低緑波淨如鏡只著鴛鴦栖¶
　　　莫種樹¶
莫種樹種樹枝葉稠春雨枝枝泣秋風葉葉愁¶
<pb:KR4h0143_WYG_202-26a>¶
　　　曉寒曲¶
秋江夜雨芙蓉老翡翠雙飛下紅蓼鯉魚風起鴻鴈悲¶
徹骨淸寒夢魂杳碧紗如煙隔啼鳥龜甲屏風香篆小¶
阿侯白馬不歸來被冷鴛鴦洞房曉¶
　　　鐵簫歌¶
滇江夜半風雨黑電火燒空轟霹靂須㬰雨霽波浪恬¶
江壖脫却蒼龍脊道人騎鯨江上來見之錯愕驚而咍¶
拾得歸來世希罕土花繡澀生莓苔上有空星泛宫徵¶
<pb:KR4h0143_WYG_202-26b>¶
嶰谷蒼筤豈堪比六丁鼓鞴神功成百鍊金精雪花起¶
一吹潛蛟舞載吹嫠婦泣孤鸞長吟音嫋嫋碎玉玲瓏¶
真可拾酒酣為我三復吹靑天行雲不敢飛初如七十¶
二鳳聲雄雌又若獨繭抽出氷蠶絲東望蓬萊山把酒¶
招安期飄飄淸興不可遏聽君一曲歌我詩曲終酒盡¶
客且散西軒月在棃花枝¶
　　蔣惠¶
　　　有所思¶
<pb:KR4h0143_WYG_202-27a>¶
白日不可掇何為易西沉美人天一方與我如商參江¶
空朔風勁殊無鴻鴈音娟娟隔秋水夙夕勞我心¶
　　宋璲¶
　　　採桑曲¶
桑芽露春微似粟小姑把蠶試新浴素翎頻掃細於蟻¶
嫩葉纖纖初上指朝採桑暮採桑採桑不得盈頃筐羞¶
將辛苦向姑語妾命自知桑葉比家中蠶早未成眼大¶
姑已賣新絲錢岸上何人紫花馬却欲抛金桑樹下¶
<pb:KR4h0143_WYG_202-27b>¶
　　劉璉¶
　　　自君之出矣四首¶
自君之出矣金爐煙不裊思君如露桃紅淚墮春曉¶
自君之出矣蟬鬢枯可燎思君如流螢持明徒自照¶
自君之出矣瑶瑟塵滿柱思君如迴風旋轉無定處¶
自君之出矣芳香銷玉體思君如河氷堅凝直到底¶
　　王掖¶
　　　馬頭曲¶
<pb:KR4h0143_WYG_202-28a>¶
鑾刀刲燔羊官甕瀉桐馬更衣蘭房中弔影銀燈下¶
玉門激楚曲相府西涼調愁中換宫商郎毋看妾笑¶
　　王攝¶
　　　馬頭曲¶
蜥蜴飼丹砂鴛鴦置金鎖東風獨何情楊花起還墮¶
　　孫蕡¶
　　　吳宫四時白紵詞¶
姑蘇臺上春風和江花亂落江水波交疏楊栁緑參差¶
<pb:KR4h0143_WYG_202-28b>¶
華筵夜列開綺羅當筵西施間羣娥朱顔為君起微酡¶
自拈紅牙節淸歌飛花著人思繁多華月耿耿度斜河¶
疎星出河夜欲過烏啼啞啞奈爾何¶
閶門輦路薰風時江光瀲灩芙蓉披翠羽霓旌照洲渚¶
鑾輿出遊初避暑西施含顰嬌不語羣娥鬬起歌白紵¶
回風舞袖為君舉歌聲窈窕一何長白紵之白白如霜¶
木𤓰花紅荔子香東江月出西江光銀壺酒多樂未央¶
館娃宫畔風蕭蕭芙蓉隕香楊栁凋銀河影淡烏鵲橋¶
<pb:KR4h0143_WYG_202-29a>¶
熒熒雙星麗碧霄美人微醉臉紅潮筵前舉袖催玉簫¶
舉歌白紵鬬嬌嬈越羅楚練風飄飄此時奉君情欲絶¶
銅龍夜深宫水咽銀牀低轉梧桐月¶
北風吹江日宛宛江天飛雪簾櫳滿美人臺上鬬腰肢¶
羽觴流霞照華琯筵前西施含醉眼歌停緑水聲欲緩¶
羣娥玉環低款款别宿臺前水仙館芙蓉帳髙錦雲暖¶
儂覺寒宵作那短¶
　　　梁父吟¶
<pb:KR4h0143_WYG_202-29b>¶
江水何深深靑楓映雲林衡門一杯酒抱膝梁父吟君¶
不見夷吾奮袂投南冠故人薦引登君門揚睂吐論下¶
荆楚九合冠裳朝至尊又不見樂生徒歩從西來燕昭¶
一擁帚調笑黄金臺轅門一日建旌節七十齊城生暮¶
埃古來英俊人所遇皆有立袖有驪龍珠能令鬼神泣¶
而我獨何為幽宫凍蛟蟄荒蘿遶屋秋雨凉山鬼吹燈¶
冷光濕幾欲乗雲朝太淸芙蓉縹緲白玉京天田角井¶
散飛霧阿香布鼓琅璫鳴星辰可望不可即手把琅玕¶
<pb:KR4h0143_WYG_202-30a>¶
空復情為臣自古良獨難我更懷之摧肺肝田疆古冶¶
三猛士昔者虎視靑齊間誤罹相國二桃計恨血今為¶
春草斑白頭勲舊且如此何况新知無靦顔梁父吟聲¶
正苦日落未落天星黄西園灌木秋楚楚靑靑千里草¶
如霧兀兀當塗髙踞虎長陵百尺空嵯峨夜半山精泣¶
風雨世無女媧五色石天柱欲倩何人補荆州水碧岷¶
峨靑思美王孫𣺌何許梁父吟聲苦傷歌闌玉壺缺白¶
髮千丈長起坐擊長劔仰天悲流光西歸白日為誰晚¶
<pb:KR4h0143_WYG_202-30b>¶
東流之水何泱泱靑冥黄鵠倘垂翅我亦凌風隨爾翔¶
　　　湖州樂¶
湖州溪水穿城郭傍水人家起樓閣春風垂栁緑軒窗¶
細雨飛花濕簾幙四月五月南風來當門處處芰荷開¶
吳姬畫舫小於斛蕩槳出城沿月回菰蒲浪深迷白紵¶
有時隔花聞笑語鯉魚風起燕飛斜菱歌聲入鴛鴦渚¶
　　　雲南樂¶
成都賈客向人語黎州多風雜多雨雪山萬古長不消¶
<pb:KR4h0143_WYG_202-31a>¶
山下四時風氣暑竹林西畔是雲南不論冬夏披氊衫¶
蠻官見客花布襖邨婦背鹽靑竹籃繩橋跨澗石嶻嶪¶
部落馬蹄皆灌鐵引筒貫索通客行插木入崖防棧絶¶
郫筒酒熟蠻人歌太平今喜無兵戈懸車不戍相公嶺¶
賣馬安行大渡河牛纓換貸躋邛笮路出彭門縁劒閣¶
火井秋篁截洞簫幾腔吹作雲南樂¶
　　　古意¶
山礬花落春風起吹妾芳情渡江水夢中蝴蝶相交飛¶
<pb:KR4h0143_WYG_202-31b>¶
門外鵲聲郎馬歸¶
　　　蠶婦詞¶
朝看箔上蠶暮收繭上絲絲成給日食不得身上衣早¶
知阿家蠶事苦不若當初學歌舞¶
　　黄哲¶
　　　白苧詞¶
長洲宫中花月輝彩雲夜傍瓊樓飛吳姬娉婷白苧衣¶
揚蘭拂蕙春風歸花籌傳觴注紅玉月鏡當筵掩明燭¶
<pb:KR4h0143_WYG_202-32a>¶
低環按節宫調促嫣然一轉亂心曲夜長酒多懽未足¶
驚鳥啼向東苑樹星河闌干正當户明眸皓齒歌白苧¶
蛾眉嬋娟花月妒含情奉君君莫顧雲中璧月易盈虧¶
葉底穠華多盛衰願為寳階千歲石長近君王雙履綦¶
　　　烏棲曲¶
九月過姑蘇江頭霜草枯西風吹葉盡愁殺夜棲烏棲¶
烏月明裏霜重驚還起無處託安巢啞啞渡江水江波¶
淺復深東去無還心白苧吳宫曲能成哀怨音只言歡¶
<pb:KR4h0143_WYG_202-32b>¶
樂長相保靑春幾時秋又老可憐西子斷腸花不及虞¶
姬美人草舞罷垂楊金縷衣椒房絳燭明星稀越騎爭¶
馳海山動吳歌尚繞梁塵飛梁塵飛飛白苧哀烏啼夜¶
半閶門開鴟夷浮江麋鹿來月明猶照姑蘇臺¶
　　　自君之出矣¶
自君之出矣無處託鱗音思君如晝燭淚盡不明心¶
　　　將進酒贈彭生秉徳¶
華燈照廣席錦瑟彈朱絲一彈再三歎進酒卿莫辭丈¶
<pb:KR4h0143_WYG_202-33a>¶
夫成名垂不朽彭生早試穿楊手彩鳳朝鳴岡上桐驪¶
駒暮繫門前栁栁條城南冬尚青南極桂漿翻玉瓶觥¶
船滿引百分勸出門不顧蓬中螢君不聞洛陽賈生對¶
宣室長安九衢皆動色長安九衢横九天爾如神駒當¶
自力我昔侍從金門中誓師牧野初成功功成治定四¶
海同條牧再見承平風爾行決科期第一狐裘䝉茸髮¶
如漆莫辭更盡金屈巵直上排雲振雙翮¶
　　　短歌行與藍山陳彦中¶
<pb:KR4h0143_WYG_202-33b>¶
桂水秋風髙扁舟過蘋末西來佳公子袖拂湟川月公¶
子芳年狐白裘抱琴來訪丹山丘雲邊舉手相笑揖凌¶
雲意氣横淸秋髙談雅論傾四座自言曽到燕山遊雪¶
中射虎隨飛將原上呼鷹從列侯酒酣馳向城南獵騰¶
身飛空輕一瞥赤手獲得千年狐路人縱觀誇勇捷卿¶
家嚴君誰得如湘南昔日専城居將門有將今復見見¶
此滄波明月珠明珠白璧相照耀知音更學絲桐妙傳¶
得吳儂子夜歌彈為楚客陽春調爾有吳越思言之使¶
<pb:KR4h0143_WYG_202-34a>¶
我迷罷琴惆悵孤月落哀猿老樹臨雙溪他年同泛山¶
陰雪聽爾琴中烏夜啼¶
　　　折楊栁枝詞戲贈朱文昭¶
緑陰馳道繞隋宫拂雨撩煙送晚風萬樹千條都折盡¶
不堪回首畫橋東¶
　　李德¶
　　　塘上行¶
露濕藕花香花折藕絲長豈無鳬與鴈不似錦鴛鴦¶
<pb:KR4h0143_WYG_202-34b>¶
　　林鴻¶
　　　寄衣曲¶
漢月絓庭樹邊霜拂城樓逺人一夜寒深閨始知秋起¶
來理征衣纎手一何柔雙杵幾不勝寸心未能休梧葉¶
下淅淅草蛩閒幽幽月明差慰意風急復含愁白露下¶
蘭心蘭心亦枯槁妾家有髙臺下有漁陽道明發寄征¶
人三挹蘼蕪草¶
　　浦源¶
<pb:KR4h0143_WYG_202-35a>¶
　　　結交行¶
敵國不在逺舟中乃可見炎凉不在時交情乃可知昔¶
作通家好齊言永相保一冨有一貧便成行路人相逢¶
不相識薄夫堪歎息我不願傾北海樽亦不願書翟公¶
門但願同心二三子百年無改共生死¶
　　　竹枝詞¶
紅漆車兒駕白羊吳鹽空灑竹枝香不知羊角如心曲¶
纔聽車輪欲斷腸¶
<pb:KR4h0143_WYG_202-35b>¶
　　趙迪¶
　　　采蓮歌擬王子安¶
采蓮歌歌采蓮鬢雲斜墜黄金蟬蘭橈畫舫淸江曲珠¶
鈿羅裙凝雲緑葉翠花紅恨想容鴉黄粉白情如玉江¶
上休隨鴻鴈飛花前莫作鴛鴦宿采蓮歌歌轉遲嬌歌¶
聲斷綵雲飛芳情暗結蓮心苦閒愁極亂藕中絲采蓮¶
莫采葉葉色靑如妾妾心長與江水淸花顔未久先凋¶
零可憐秦羅敷日出東南隅持筐桑中去薄暮逢秋胡¶
<pb:KR4h0143_WYG_202-36a>¶
何如雲水花深處占得風光江上居采蓮不知逺舟行¶
莫忘返花紅蕩人心葉緑迷人眼蒲荷零亂空瀟瀟采¶
蓮自小慣乗潮江中風浪何飄飄共怨良人千里外顧¶
影殘妝恨未消¶
　　錢鼒¶
　　　鐵笛謡¶
鐵厓仙人冠鐵冠錦袍不著衣褐寛棄官流蕩山水窟¶
胸中竒氣蛟龍蟠手持鐵笛竅有九錚錚三尺靑琅玕¶
<pb:KR4h0143_WYG_202-36b>¶
吹之竒聲絶人世抑揚悲壯凌雲端銕厓山髙髙百尺¶
片片吹落梅花寒太湖老漁狎唱淸江歌仙人側卧吹¶
回波七十二峰翠鸞舞大雷小雷走深渦君山弄最竒¶
絶一聲草木摧兩聲山石裂三聲蜿蜒躍波起四聲捲¶
海作飛雪五聲山岳盡動揺六聲百鳥皆噤舌七聲吐¶
氣成虹霓槫桑枝上金雞啼八聲凝光射牛斗丹桂枝¶
邊玉㕙吼九聲十聲迸銀河鬼神股慄天嵯峨河鼓輟¶
瓊耜天孫停玉梭九重震疊開蕩蕩帝閽驚動忘撝訶¶
<pb:KR4h0143_WYG_202-37a>¶
　鈞天大奏側身聽口勅仙吏旁搜羅分甘吹笛樂吾樂¶
　芒屨嬾上金鑾坡仙人仙人鐵石腸引喉噴鐵金琅璫¶
　中通外竅直以剛莫耶善鳴愁鳳皇底須割截崑崙岡¶
　願將銕厓壽鐵笛後天不老凋三光¶
　¶
　¶
　¶
　¶
<pb:KR4h0143_WYG_202-37b>¶
　¶
　¶
　¶
　¶
　¶
　¶
　¶
御選明詩巻五¶
