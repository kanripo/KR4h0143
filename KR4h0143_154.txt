# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:45.206708
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷七十一
<pb:KR4h0143_WYG_154-1a>¶
　欽定四庫全書¶
御選宋詩巻七十一¶
　　七言絶句八¶
　　　王炎¶
　　　　岀郊雜詠¶
　閉門不知春色嘉栁梢欲暗可蔵鴉鴨頭新緑齊腰水¶
　女頰輕紅刺眼花¶
　道上東風掠面輕一犁雨足得新晴草頭蛺蝶自由舞¶
<pb:KR4h0143_WYG_154-1b>¶
　林下鶌鵃相對鳴¶
　孤煙近見數椽屋急水時行獨木橋入眼異鄉風景別¶
　修眉一抹暮山遥¶
　雲昏山色收圗畫雨過泉聲雜管絃馬上得晴春滿眼¶
　好花迎客亦嫣然¶
　　　　晩憇田家¶
　家書未到鵲先喜春事無多鶯又啼偶對好山留客坐¶
　緑陰遮屋日將西¶
<pb:KR4h0143_WYG_154-2a>¶
　　　雙溪種花¶
雙溪漸有雜花開每日扶笻到一囘勝似名園空鎖閉¶
主人到老不歸来¶
　　戴敏¶
　　　海上¶
萬頃鯨波朝日赤滄洲四望無窮極海山何處是蓬莱¶
　遍問漁翁都不識¶
　　陳造¶
<pb:KR4h0143_WYG_154-2b>¶
　　　早夏¶
安石榴花猩血鮮涼荷高葉碧田田鰣魚入市河豚罷¶
已破江南打麥天¶
　　　題趙秀才壁¶
日日危亭凭曲欄㡬層蒼翠擁烟鬟連朝策馬衝雲去¶
盡是亭中望處山¶
　　　游隠静往反¶
突兀南山萬仭青饜觀山頂白雲生今朝訪道五峰去¶
<pb:KR4h0143_WYG_154-3a>¶
却向白雲生處行¶
煙樹雲生若有無行輿咿軋路盤紆小風弄雨晴還落¶
身在龍眠水墨圗¶
　　　游普向¶
青林果熟星宿爛修竹風来環珮鳴翠影扶疎僧宇静¶
吟餘屋角見雲生¶
日冐風埃髩脚黄歸懐絆驥可能忘誰知碧嶺蒼雲外¶
占斷人間五月涼¶
<pb:KR4h0143_WYG_154-3b>¶
　　　早春十絶呈石湖(録二首/)¶
倐看媚白破梅枝更喜嬌黄著栁絲春事斬新當客眼¶
何須山鳥報人知¶
樹外晴雲不礙飛東風無力怯單衣垂楊院宇斜陽裏¶
還是鈎簾待燕歸¶
　　　題頂處士山堂¶
一菴小憇俗間勞月牖風軒俯鳥巢我亦青山倦遊者¶
羡君先辦葢頭茅¶
<pb:KR4h0143_WYG_154-4a>¶
　　　閒居¶
破曉東風尚作寒孤笻隨客已媻姍絶知早起非吾事¶
要趁梨花帶露看¶
　　　次韻郭帥梅¶
客子徒煩賦憶梅怯寒未肯臘前開定知酒處頻囘首¶
有待江南信使来¶
　　　題張省幹扇¶
前溪天濶渌泱泱溪上詩翁引興長安得南風吹小艇¶
<pb:KR4h0143_WYG_154-4b>¶
吟看千葢擁紅妝¶
　　　泛湖¶
荷面跳珠小濺衣酒邊團扇已停揮濕雲收盡人間暑¶
却度西山載雨歸¶
　　趙汝愚¶
　　　題福州鼔山寺¶
㡬年奔走厭塵埃此日登臨亦快哉江月不隨流水去¶
天風常送海濤来¶
<pb:KR4h0143_WYG_154-5a>¶
　　　致爽軒¶
濃陰夾道水流渠吹盡殘花不復餘惟有范家三畆竹¶
青青依舊色侵書¶
　　姜特立¶
　　　初夏¶
催成新夏荷浮翠送盡餘春栁褪綿正是清和好時節¶
嫩柯嬌葉媚晴天¶
　　　栁¶
<pb:KR4h0143_WYG_154-5b>¶
長條攀折歎離披底事人間管別離何似龍津通御氣¶
建章宫裡鬬腰支¶
　　　翠螺¶
繞旋曾不費躋攀累土為基聳翠鬟恰是洞庭湖上望¶
爛銀盤裡對君山¶
　　　人送雙雁¶
卑棲籠檻尚成雙莫歎彫零未著行猶勝孤飛千萬里¶
洞庭波上冷呉霜¶
<pb:KR4h0143_WYG_154-6a>¶
　　　煩劉公達甃園中小池以詩謝之¶
感君巧思葺方塘石甃無痕細著行更擬中間添小嶼¶
藕花深處宿鴛鴦¶
　　　庭草¶
一簇牆陰緑正繁不依朱戸傍雕闌竹光苔色深相映¶
只許閒人静處看¶
　　　和潘倅新溪¶
山色湖光相接連千章古木老雲煙晩来曲港回舟處¶
<pb:KR4h0143_WYG_154-6b>¶
如在孤山栁嶼邊¶
平湖㶑灔帶垂楊緑暗長堤五月涼彩女移舟蓮浦去¶
棹歌聲裏水風香¶
　　　寄邦佐弟歸鄉¶
馮公嶺上翠摩空下視羣山千萬重想得行人歸意速¶
又穿雲樹過前峰¶
　　陳傅良¶
　　　晚春¶
<pb:KR4h0143_WYG_154-7a>¶
千枝寂寞待春風風雨淒淒春已空未曉啼鶯相喚語¶
海棠飛盡一庭紅¶
　　　海棠¶
淡蕩看花似霧中遽呼燈燭倚花叢夜来月色明如晝¶
却向庭蕪數落紅¶
　　姜夔¶
　　　過湘陰寄千巖¶
渺渺臨風思美人荻花楓葉帶離聲夜深吹笛移船去¶
<pb:KR4h0143_WYG_154-7b>¶
三十六灣秋月明¶
　　　雁圗¶
萬里晴沙夕照西此心惟有斷雲知年年數盡秋風字¶
想見江南揺落時¶
　　　除夜自石湖歸苕溪¶
細草穿沙雪半消吳宫煙冷水迢迢梅花竹裏無人見¶
一夜吹香過石橋¶
黄帽傳呼睡不成掇篙細細擊流氷分明舊泊江南岸¶
<pb:KR4h0143_WYG_154-8a>¶
舟尾春風颭客鐙¶
笠澤茫茫雁影㣲玉峰重疊䕶雲衣長橋寂寞春深夜¶
只有詩人一舸歸¶
　　　次石湖書扇韻¶
橋西一曲水通邨岸隔浮萍緑有痕家住石湖人不到¶
藕花多處別開門¶
　　　湖上寓居雜詠¶
花牆曲曲栁冥冥人静山空見一燈荷葉似雲香不斷¶
<pb:KR4h0143_WYG_154-8b>¶
小船揺曵入西陵¶
指㸃移舟著栁堤美人相顧復相攜上橋更覺秋香重¶
花在西陵小苑西¶
　　　過垂虹¶
自作新詞韻最嬌小紅低唱我吹簫曲終過盡松陵路¶
回首煙波十里橋¶
　　　訪費山人¶
稻叢茁茁欲齊肩楊栁僛僛不蔽蟬忽憶石頭橋上路¶
<pb:KR4h0143_WYG_154-9a>¶
槿花斜壓釣魚船¶
　　　雪中¶
黄鶴磯邊晩渡時栁花風急片帆飛一聲長笛魚龍舞¶
白浪如山不肯歸¶
萬里行空轉屋簷高寒屢索酒杯添故人家住吳山上¶
借得西湖自捲簾¶
　　　越中士女春遊¶
秦山越樹兩依依閒倚闌干看落暉楊栁梢頭春又暗¶
<pb:KR4h0143_WYG_154-9b>¶
玉簫聲裏夜遊歸¶
　　　送范仲訥往合肥¶
我家曾住石闌橋鄰里相過不寂寥君若到時秋已半¶
西風門巷栁蕭蕭¶
小簾燈火屢題詩回首青山失後期未老劉郎定重到¶
煩君説與故人知¶
　　　蕭山¶
歸心已逐晩雲輕又見越中長短亭千里水邊山下路¶
<pb:KR4h0143_WYG_154-10a>¶
桃花無數麥青青¶
　　　釣雪亭¶
闌干風冷雪漫漫惆悵無人把釣竿時有官船橋畔過¶
白鷗飛去落前灘¶
　　　燈詩¶
南陌東城盡舞兒畫金刺繡滿羅衣也知愛惜春遊夜¶
舞落銀蟾不肯歸¶
遊人歸後天街静坊陌人家未閉門簾裏垂燈照樽俎¶
<pb:KR4h0143_WYG_154-10b>¶
坐中嬉笑覺春温¶
　　　琵琶洲¶
松尾颼颼石浪寒塞吟蕃曲轉聲酸人間無此春風手¶
應是江妃夜夜彈¶
　　劉翰¶
　　　漁父¶
輕舟一葉一輕篷上有蕭蕭鶴髪翁昨夜不知何處宿¶
月明都在笛聲中¶
<pb:KR4h0143_WYG_154-11a>¶
　　　上元小亭¶
靖康詔令文章種桐邑公侯國老家種得人間桃李滿¶
春風無地不開花¶
　　　石頭城¶
離離芳草滿吳宫緑到臺城舊苑東一夜空江煙水冷¶
石頭明月雁聲中¶
　　　客去¶
送客歸来月滿檐梅花㣲笑隔疎簾酒醒今夜銀屛冷¶
<pb:KR4h0143_WYG_154-11b>¶
沉水薰爐旋旋添¶
　　　聞笛¶
誰家玉笛按梁州吹徹春風不下樓若道聲聲都是恨¶
不知消得㡬多愁¶
　　　小亭¶
芳草淒淒怨未歸西池殘夢要題詩緑窻昨夜東風小¶
開遍梅花第㡬枝¶
　　　題飛雲閣¶
<pb:KR4h0143_WYG_154-12a>¶
一笑歸来春尚寒小梅飄盡雪初殘遲遲更待梨花月¶
醉倚飛雲十二闌¶
　　　立秋日¶
亂鴉啼散玉屛空一枕新涼一扇風睡起秋聲無覔處¶
滿階梧葉月明中¶
　　張良臣¶
　　　曉行¶
千山萬山星斗落一聲兩聲鐘磬清路入小橋和夢過¶
<pb:KR4h0143_WYG_154-12b>¶
豆花深處草蟲鳴¶
　　　西湖晩歸¶
帖帖平湖印晩天踏歌遊女錦相牽鳯城半掩人争路¶
猶有胡琴落後船¶
　　　送人遊姑蘇¶
兒時吾亦寄君州細細聴君説舊遊處處緑波通酒巷¶
女郎多在採菱舟¶
　　　九日書吕季慈室¶
<pb:KR4h0143_WYG_154-13a>¶
上池入寺見承平影落南州迹易陳手把黄花看新雁¶
風煙愁殺舊京人¶
　　　偶題¶
誰家池館静蕭蕭斜倚朱門不敢敲一段好春蔵不盡¶
粉牆斜露杏花梢¶
　　黄幹¶
　　　甲子語溪閔雨二首¶
塘中龍骨高數層龜坼田中縱復横青裙箬笠倚車卧¶
<pb:KR4h0143_WYG_154-13b>¶
但有空車無水聲¶
牛女盈盈河漢傍清風肅肅吹羅裳朱門達旦聴歌曲¶
莫遣濃陰蔽夜光¶
　　詹初¶
　　　春歸¶
生意無端緑滿枝閉門高卧日遲遲一編周易年年把¶
門外春歸總不知¶
　　林亦之¶
<pb:KR4h0143_WYG_154-14a>¶
　　　題嚴子陵釣臺¶
莫向金門傲冕旒歸来却要著羊裘乾坤不是劉文叔¶
那得長竿到白頭¶
　　　重陽次日登城山¶
城山登罷冷侵衣湖上重来月滿巵未愛疎籬黄菊日¶
最憐秋水白雲時¶
　　　九日下水口¶
黄花時候苦思鄉急水還家一日强不道南風打頭上¶
<pb:KR4h0143_WYG_154-14b>¶
客船揺櫓作重陽¶
　　陳藻¶
　　　過新喻¶
四顧茫茫水接天逺山如卧白雲邊馬頭忽看孤峰起¶
錯喜鄉闗是目前¶
　　　春日¶
獨上譙樓日一迴春風桃李滿城開狂夫欲語無人聴¶
呼取閒雲共酒杯¶
<pb:KR4h0143_WYG_154-15a>¶
　　　過象州¶
都無一物作生涯坊巷蕭條有㡬家料得寒梅應悵恨¶
滿城開作寂寥花¶
　　趙民則¶
　　　題張家店壁¶
舍策投牀睡便濃覺来涼葉動西風驚秋念逺無窮意¶
客裏知誰此夜同¶
　　虞儔¶
<pb:KR4h0143_WYG_154-15b>¶
　　　和姜梅山¶
當年寶婺我為州錦里先生得唱酬一自江頭分袂後¶
至今空想暮雲愁¶
州縣豐登公事少凝香燕寢只吟哦樂天長短三千首¶
爭似斯民擊壤歌¶
　　胡澄¶
　　　和葉樞相芍藥詩¶
鶗鴂一聲春已歸蝶蜂無計戀花時筆頭挽得春光住¶
<pb:KR4h0143_WYG_154-16a>¶
却是先生芍藥詩¶
　　樓鑰¶
　　　從子滌濯寒納涼¶
楊栁陰陰映粉牆宻雲蔵雨晩来涼高荷欲出闌干上¶
笑挹江湖吸浄香¶
　　　謝潘端叔恵紅梅(并序/)¶
　　潘端叔惠紅梅一本全體皆江梅也香亦如之但¶
　　色紅耳来自湖湘非他種比自此當為紅江梅以¶
<pb:KR4h0143_WYG_154-16b>¶
　　別之王文公蘇文忠石曼卿諸公有紅梅詩意其¶
　　皆未見此種也感歎不足為賦二十絶(録八首/)¶
舊家桃李種河陽今日紅梅自楚湘根撥送春君意重¶
為移絶艷到吾鄉¶
黄姑曾為㸃氷肌亦有緇塵染素衣何似胭脂天賜與¶
暗香猶在是邪非¶
為君手種向南窻誤認昌州移海棠元是玉妃生酒暈¶
帳中仍帶返魂香¶
<pb:KR4h0143_WYG_154-17a>¶
殿後鞓紅色漫濃絳紅空自笑春風何人擊碎珊瑚樹¶
惱得嬌姬面發紅¶
舊見寒花蠟蔕紅寜知沁入雪膚中絶憐金谷佳人墮¶
到地餘香散曉風¶
梅花㡬種盡相聞老矣才欣見此君相與對花文字飲¶
絶勝歌舞醉紅裙¶
縞巾練帨玉為肌誰㸃㣲頳向北枝若使羅虬見顔色¶
定須將此比紅兒¶
<pb:KR4h0143_WYG_154-17b>¶
只説梅花似雪飛朱顔誰信暗香隨不須添上徐熙畫¶
付與西湖別賦詩¶
　　　從子渢送梅枝戲作¶
向来地暖見東家帶葉江梅殿嵗華不似青春三月暮¶
南枝梅子北枝花¶
　　　菁江送客¶
菁江十里路逶遲兩岸平疇接翠㣲贏得閒中乗畫舫¶
隨潮西上趁潮歸¶
<pb:KR4h0143_WYG_154-18a>¶
　　　過從子澤家¶
楚楚初篁脫緑苞城居約畧似荒郊土膏更得春風力¶
直引薔薇上竹梢¶
　　　龍潭方丈¶
又因寒食此中来窻户虚明絶㸃埃山裏春風無間斷¶
海棠開過棣棠開¶
　　　小酌元衛弟聴雨¶
小閣臨流暑氣清藕花的的照人明移牀更近闌邊坐¶
<pb:KR4h0143_WYG_154-18b>¶
要聴碁聲雜雨聲¶
　　　楊花¶
雨壓輕寒春較遲春深不見栁綿飛忽然飛入閒庭院¶
疑是故人何處歸¶
　　　省宿¶
樹滿茅山緑正肥昬鴉日日向南歸如今身在三茅外¶
却看歸鴉正北飛¶
　　葉適¶
<pb:KR4h0143_WYG_154-19a>¶
　　　贈通川詩僧肇書記¶
海闊淮深萬里通吟情浩蕩逐春風却尋斗水龍湫住¶
裁剪雲煙字字工¶
　　　送王道夫舟中韻¶
鸜鵒收聲避鷅鶹田家蠶麥已知秋西湖風物無人共¶
時有跳魚入過舟¶
　　　橘枝詞記永嘉風上¶
蜜滿房中金作皮人家短日挂疎籬判霜剪露裝船去¶
<pb:KR4h0143_WYG_154-19b>¶
不唱楊枝唱橘枝¶
　　高似孫¶
　　　聚景園¶
翠華不向苑中来可是年年惜露臺水際春風寒漠漠¶
官梅却作野梅開¶
　　　石楠¶
自隨野意了山行香浸楠花白水生借得風米㠶便飽¶
隔溪新度一聲鶯¶
<pb:KR4h0143_WYG_154-20a>¶
　　　梅¶
舍南舍北雪猶存山外斜陽不到門一夜冷香清入夢¶
野梅千樹月明邨¶
　　危稹¶
　　　春日有感¶
春日長安百萬家湖邊無日不香車一株栁色吾無分¶
看殺庭前薺菜花¶
情知老却流鶯了争奈狂如蛺蝶何尚有紫薇紅藥在¶
<pb:KR4h0143_WYG_154-20b>¶
佳人休唱怨春歌¶
　　　春日即事¶
麥風翻隴潑濃緑花露滴枝黏老紅小立樓頭檢春事¶
　一絲暖日墜青蟲¶
　　裘萬頃¶
　　　次洪内相十月桃韵¶
千紅萬蕊彫零盡安得枝頭數㸃紅疑是神人冩春色¶
鎮長留影在屛風¶
<pb:KR4h0143_WYG_154-21a>¶
舊日驪山宫殿中玉妃無數舞衫紅只應歸去蓬莱後¶
夢作寒花笑北風¶
　　　次余仲庸松風閣韻¶
飛来數㸃雨初歇啼鳥一聲春正長讀罷黄庭了無事¶
旋安銀葉試爐香¶
古木陰陰六月涼幽花寂寂四時香絲桐清夜作三弄¶
明月入簾風拂牀¶
恰到梅邊春意萌困人天氣又清明爐熏茗椀北窗下¶
<pb:KR4h0143_WYG_154-21b>¶
卧聴綿蠻黄鳥聲¶
已著遺經洗此心更尋流水濯吾襟經旬不涉溪邊路¶
荇帶苔錢如許深¶
　　　日出¶
日出柴門尚嬾開緑陰多處且徘徊槐花滿地無人埽¶
半在墻根印紫苔¶
　　　早作¶
井梧飛葉送秋聲籬菊緘香待晩晴斗柄横斜河欲沒¶
<pb:KR4h0143_WYG_154-22a>¶
數山青處亂鴉鳴¶
北窗清冷不成眠風逓蛩聲到枕邊試喚兒童捲疎箔¶
一簾花影月娟娟¶
　　　秋¶
數聲牧笛日將晩一曲樵歌山更幽解帶盤桓小溪上¶
坐看紅葉汎清流¶
　　　雪中再示徳齡二弟¶
青青窗外㡬修篁也學宫梅巧様妝説與惠連須著句¶
<pb:KR4h0143_WYG_154-22b>¶
雪邊春色到池塘¶
　　　別曹教授¶
從渠栁色自青青莫為行人賦渭城只恐南牆舊時竹¶
誤隨風雨作離聲¶
江花岸栁太多情長遂春風管送迎我亦思歸歸未得¶
夜牕愁聴杜鵑聲¶
　　　高安別蘇野塘¶
交葢纔傾便語離絶憐立馬看君時梅花未必堪相寄¶
<pb:KR4h0143_WYG_154-23a>¶
待倩郵筒寄小詩¶
　　　題希亮畫¶
晩牧歸来月在山夜深茅屋不勝寒棲烏欲動催翁起¶
快傍煙汀把釣竿¶
　　　題箋¶
六七葉蘆秋雨裏兩三箇雁夕陽邊青天萬里渾無礙¶
衝破寒潭一抹煙¶
　　　簡瑄上人¶
<pb:KR4h0143_WYG_154-23b>¶
千里歸来覔故林朱絃雖在少知音春風玉几山前路¶
忍負平生一片心¶
　　劉宰¶
　　　過剡溪¶
青山疊疊水潺潺路轉峰回又一灣想見雪天無限好¶
不妨獨棹酒船邊¶
　　　題馮公嶺¶
層樓傑閣聳朱闌樓下行人自往還但見彩雲横木末¶
<pb:KR4h0143_WYG_154-24a>¶
不知身在翠㣲間¶
　　　舟過惠山¶
小立船頭看惠山山尖半在有無間蠶眠未老秧方緑¶
且放煙雲自往還¶
　　　舟中¶
蓼岸著花紅半吐稻畦雨過緑平鋪炊煙起處三家市¶
却向江湖憶畫圗¶
　　　秋懐¶
<pb:KR4h0143_WYG_154-24b>¶
一抹紅綃日脚霞千林暮靄納歸鴉西風捲盡梧桐葉¶
乞與中庭散月華¶
　　　雲邊阻雨¶
輾轉無眠到夜䦨鵲聲送喜近簷間好風吹斷夜来雨¶
晴日放開雲外山¶
　　　又用前韻¶
薔薇籬落送春䦨筍葚園林早夏間牛背牧兒酣午夢¶
不知風雨過前山¶
<pb:KR4h0143_WYG_154-25a>¶
　　劉過¶
　　　呈王山父¶
疎煙淡淡樹重重畧得西南有路通鐘板不鳴山寺静¶
閉門人在月明中¶
　　　越州能仁寺壁¶
流年轉眼一飛梭如此頭顱奈老何狼籍落花春不管¶
竹雞啼處雨聲多¶
　　　西湖¶
<pb:KR4h0143_WYG_154-25b>¶
西湖湖上山如畫二十年前魯客来飛絮滿城歸未得¶
江南老却賀方回¶
　　　弋陽渡頭¶
車聲盡日滑黄泥怕聴空桑呌竹雞風雨不知春早曉¶
栁條拖緑半江低¶
　　　自宣溪過早禾渡¶
雨後斜陽未見晴曉看紅日報窗明筍輿十里宣溪路¶
剗地濃雲脚裏行¶
<pb:KR4h0143_WYG_154-26a>¶
梅到攙春菊送秋早禾渡口晩煙收風從灘上催船過¶
滚起寒沙一併流¶
　　　邨店¶
林深路轉午雞啼知有人家住隔溪一鳥鬧紅春欲動¶
酒帘正在杏花西¶
　　　春歸¶
百花開盡到酴醿一片春心又欲歸可恨東風留不得¶
謾教啼鳥怨斜暉¶
<pb:KR4h0143_WYG_154-26b>¶
　　　雁¶
朝隨漢使到天涯暮與江鷗宿浦沙嵗晩客途容一飽¶
稻粱多處即為家¶
　　　聴阮¶
絳蠟攢花夜氣横尊前更著許風情却將江上風濤手¶
来聴紗窗摘阮聲¶
　　　閒步¶
山徑無人鳥篆沙杖藜閒看摘新茶錦綳委地筍翻籜¶
<pb:KR4h0143_WYG_154-27a>¶
黄玉滿林松帶花¶
　　吕聲之¶
　　　紫霄亭二首¶
半空煙雨有無間碧玉屛開四面山我欲紫霄亭上望¶
吹笙人去㡬時還¶
未把浮漚閲世間蓬莱一水隔三山試窮千里登臨目¶
望斷青山白鳥還¶
　　　丹丘道中¶
<pb:KR4h0143_WYG_154-27b>¶
夜宿溪頭十里邨數星漁火照籬門雁山峭絶經行處¶
猶帶煙霞入夢魂¶
　　高孝璹¶
　　　題臨安西湖¶
朱簾白舫亂湖光隔岸龍舟艤夕陽今日歡遊復明日¶
便將京洛看錢塘¶
　　汪莘¶
　　　秋懐¶
<pb:KR4h0143_WYG_154-28a>¶
四野秋風交敝廬時平不用藺相如有人来問生涯事¶
指㸃蓑衣學釣魚¶
　　　次潘別駕韻¶
野店溪橋栁色新千愁萬恨為何人殷勤織就黄金縷¶
帶雨籠煙過一春¶
　　　謁真直院楊花滿路口占一絶見直院誦之¶
三月天寒尚臘衣錢塘逰子歎斜暉栁間蘇小無由見¶
惹得楊花滿袖歸¶
<pb:KR4h0143_WYG_154-28b>¶
　　　三月十九日過松江¶
薰風吹夢聴新蟬又向長橋艤釣船好剪呉松半江水¶
袖歸三十六峰前¶
笠澤滄波擁洞庭望中七十二峰青待偕龍女乗雲去¶
占取參天一畫屛¶
　　　回至松江¶
欲向江南採白蘋杜鵑啼後已無春洞庭龍女雲中降¶
手把雙珠笑贈人¶
<pb:KR4h0143_WYG_154-29a>¶
深林茅屋隠漁樵時有扁舟過石橋誰把客星入圗畫¶
曉風殘月伴吹簫¶
　　　夏日西湖閒居¶
十里湖光若見招栁堤荷蕩赤䦨橋待他朝市人歸後¶
獨汎扁舟吹玉簫¶
急管繁絃樽俎間何人静眼對湖山怪来水面無鷗鷺¶
多在殘蒲落照灣¶
晩風吹動碧琳寒初日花房露未乾誰道幽人無伴侣¶
<pb:KR4h0143_WYG_154-29b>¶
紅蕖萬朶竹千竿¶
醉把青荷當篛笠亂披紅芰作蓑衣漁翁家在蓬瀛上¶
欲駕蓮舟一葉歸¶
　　　春夏之交風雨彌旬耳目所觸即事¶
石橋南北碧桃香翠葉交柯水面涼終嵗方壺無一事¶
春来也為種花忙¶
不賦杜鵑三十秋今愁不比昔時愁杜鵑豈是催春去¶
為見春来啼不休¶
<pb:KR4h0143_WYG_154-30a>¶
野水平橋細浪生柴門草長斷人行園林霽後春如在¶
燕雀鳴時夏正清¶
雷電陰晴共一簾殘春首夏境相兼閒尋穉笱今朝長¶
静數新荷昨夜添¶
　　　贈張漢卿¶
相伴留侯訪赤松碧桃花下醉溶溶玉龍嘶罷還家晩¶
月到蓬莱第一峰¶
　　　籬陰¶
<pb:KR4h0143_WYG_154-30b>¶
籬陰雙蝶趁春暉輕展新黄試舞衣㸃草撲花如得意¶
因何相逐背人飛¶
　　　感秋¶
閒佩仙瓢到栁汀栁邊一㸃酒旗星斜陽欲落無人惜¶
空有煙林作畫屛(天文栁星邊/有酒旗星)¶
　　陳淳¶
　　　題江郎廟¶
三石參天作柱擎自從開闢便峥嶸何為末俗好竒怪¶
<pb:KR4h0143_WYG_154-31a>¶
盡道江郎魄化成¶
　　李璧¶
　　　龍鵠山房¶
蕭條白日閉巖扃留作遊人萬古情猶有山中舊時鹿¶
舉頭如聴讀書聲¶
　　杜旃¶
　　　上徐子宜侍郎¶
𤠔臂將軍戰不休當時部曲亦封侯夜涼忽夢燕山月¶
<pb:KR4h0143_WYG_154-31b>¶
猶幸君恩晩見收¶
　　岳珂¶
　　　至鄂期年以饟事不給於詩乙亥夏五廿有八¶
　　　日始解維雪錦夜宿興唐寺繁星滿天四鼓遂¶
　　　行日初上已抵滸黄州㡬百里矣午後南風薄¶
　　　岸舟屹不能移延縁葭葦間至暮不得去始作¶
　　　紀事十解呈舊幕諸公(録六首/)¶
雪錦亭前水接天晩波如縠放歸船新詩開務從今日¶
<pb:KR4h0143_WYG_154-32a>¶
此是江行第一篇¶
離歌已盡沙頭玉夕照初翻浪底金自是晴鷗無六月¶
半江雪片湧波心¶
蕭蕭衰髪倚西風兩岸青山盡識儂東去西来縁底事¶
祗應添得一龍鍾¶
葭葦延縁舞翠旌白頭吹浪又相迎攀轅亦作留行計¶
莫道馮夷不世情¶
赤壁江頭白羽揮鱖肥西塞酒同攜歸期應在初弦月¶
<pb:KR4h0143_WYG_154-32b>¶
家住康山西復西¶
人生邂逅適相歡一曲高歌行路難頻寄詩筒君勿厭¶
種花持釣是閒官¶
　　　後江行¶
日日征帆上水風掀天雪浪駭魚龍不須檢校江行厯¶
知過雲山㡬萬重¶
逺邨煙暝牛羊下近岸澄波鷗鷺閒一抹斜陽江似鏡¶
天移小景向人間¶
<pb:KR4h0143_WYG_154-33a>¶
西望沙湵東秣陵湓江中道是歸程栁陰繫纜人歸後¶
頻有黄鸝三四聲¶
　　　九月八日桐川道中二絶¶
斷雲輕素抹山腰山下人家野水橋小隊旌旗空獵獵¶
不教閒趁酒旗招¶
依稀九日明朝是三徑情知不到家隨分秋光闗節物¶
桐川道上看黄花¶
　　劉仙倫¶
<pb:KR4h0143_WYG_154-33b>¶
　　　旴江道中¶
過雨青山啼杜鵑池塘水滿栁飛綿田家正好忙時節¶
女採桑歸男下田¶
　　程珌¶
　　　早入¶
紫薇浥露翠條深㨗㨗靈烏振好音全是氷巖亭上坐¶
四屛煙靄奏春禽¶
　　　閏九十四¶
<pb:KR4h0143_WYG_154-34a>¶
午夜青衣海上還八年兩度雪漫漫如今一水平如鏡¶
好釣桐江五百灘¶
　　　出南郊清甚¶
春風吹屣到南園著酒塗酥花正繁更喜滿前無俗物¶
横塘疎竹渭南邨¶
　　盧祖皋¶
　　　玉堂有感¶
兩山風雨故留寒九陌香泥苦未乾開到海棠春爛漫¶
<pb:KR4h0143_WYG_154-34b>¶
擔頭時得數枝看¶
　　　松江別詩¶
明月垂虹㡬度秋短篷長是繫人愁暮煙疎雨分攜地¶
更上松江百尺樓¶
　　敖陶孫¶
　　　蘆雁¶
莫話淒涼塞北秋銜蘆避弋使人愁與君細展江南畫¶
水宿沙眠得自由¶
<pb:KR4h0143_WYG_154-35a>¶
　　趙師秀¶
　　　玉清夜歸¶
巖前未有桂花開觀裏閒尋道士来㣲雨過時松路黑¶
野螢飛出照青苔¶
　　　池上¶
朝来行藥向秋池池土秋深病不知一樹木犀供夜雨¶
清香移在菊花枝¶
　　　白石巖¶
<pb:KR4h0143_WYG_154-35b>¶
誰炷清香禮少君數聲金磬夢中聞起来閒把青衣袖¶
裹得闌干一片雲¶
　　　約客¶
黄梅時節家家雨青草池塘處處蛙有約不来過夜半¶
閒敲碁子落燈花¶
　　　數日¶
數日秋風欺病夫盡吹黄葉下庭蕪林疎放得遥山出¶
又被雲遮一半無¶
<pb:KR4h0143_WYG_154-36a>¶
　　　題四聖觀道士詩巻¶
一觀桃花紅似錦兩堤楊栁緑於雲遊人只是遊晴晝¶
煙雨朝昬盡屬君¶
　　翁巻¶
　　　西風¶
一處西風一處愁又逢鳴雁在滄洲芙蓉不分秋蕭索¶
鬬拆繁紅滿樹頭¶
　　　雁池作¶
<pb:KR4h0143_WYG_154-36b>¶
包家門外栁垂垂揺蕩春風滿雁池為是城中最佳處¶
每經過此立多時¶
　　　舍外早梅¶
行遍江邨未有梅一花忽向暖枝開黄蜂何處知消息¶
便解尋春隔舍来¶
　　　東湖行¶
湖水添時宿雨晴野禽無處不春聲萬株楊栁青如昨¶
全是東風染得成¶
<pb:KR4h0143_WYG_154-37a>¶
　　　觀落花¶
纔看艶蕾破春晴又見飛花㸃㸃輕縱是閒花自開落¶
東風畢竟亦無情¶
　　　寄張季思¶
荆呉中隔萬山遥那得相逢話寂寥長憶梅花好時節¶
訪君船泊古楓橋¶
　　　鄉邨四月¶
緑遍山原白滿川子規聲裏雨如煙鄉邨四月閒人少¶
<pb:KR4h0143_WYG_154-37b>¶
纔了蠶桑又插田¶
　　　還家夜同趙端行分韻賦¶
莫怪繁霜滿髩侵半年長路㡬闗心還家檢㸃家中物¶
依舊清風在竹林¶
　　　野望¶
一天秋色冷晴灣無數峰巒逺近間閒上山來看野水¶
忽然水底見青山¶
　　徐照¶
<pb:KR4h0143_WYG_154-38a>¶
　　　題趙運管吟篷¶
飛塵難到碧波中波上煙雲盡不同吟斷不知驚鷺起¶
汀花一半落窻篷¶
　　　舟上¶
小船停槳逐潮還四五人家住一灣貪看曉光侵月色¶
不知雲氣失前山¶
　　　題張提舉西野¶
渡頭風景如前日誰種桃花在水邊未晩人家門户閉¶
<pb:KR4h0143_WYG_154-38b>¶
鷺鷥閒立釣魚船¶
　　　寄家書作¶
屋頭桑葉大如錢知是呉蠶第一眠逺水忽来瀟岸沒¶
家書却寄道州船¶
　　徐璣¶
　　　夜涼¶
夜涼扶杖出山齋身似孤雲倚石崖吟就不知山月曉¶
清風滿面落松釵¶
<pb:KR4h0143_WYG_154-39a>¶
　　　春雨¶
斷橋横落淺沙邊沙岸疎梅卧曉煙新雨漲溪三尺水¶
漁翁来覔渡船錢¶
栁著輕黄欲染衣汀沙漠漠草菲菲晩風吹斷寒煙碧¶
無數鴛鴦溪上飛¶
　　　夏日閒坐¶
無數山蟬噪夕陽高峰影裏坐陰涼石邊偶看清泉滴¶
風過㣲聞松葉香¶
<pb:KR4h0143_WYG_154-39b>¶
　　　移官南浦作¶
簿領初為建水栖移官南浦又沉迷溪山轉處人煙隔¶
惟有黄鸝一様啼¶
　　　秋行二首¶
戛戛秋蟬響似箏聴船閒傍栁邊行小溪清水平如鏡¶
一葉飛来細浪生¶
紅葉枮梨一兩株翛然秋思滿山居詩懐自歎多塵土¶
不似秋来木葉疎¶
<pb:KR4h0143_WYG_154-40a>¶
　　　新涼¶
水滿田疇稻葉齊日光穿樹曉煙低黄鶯也愛新涼好¶
飛過青山影裡啼¶
　　　春晩¶
午風庭院緑成衣春色方濃又欲歸蝌蚪散邊荷葉出¶
酴醿香裏桞綿飛¶
　　　漳州圎山¶
輕煙漠漠霧綿綿野色籠青傍屋前盡説漳南風水好¶
<pb:KR4h0143_WYG_154-40b>¶
衆山圍繞一山圓¶
　　　新秋¶
新秋一雨洗林闗晩色清澄滿望間風静白雲横不斷¶
山前又叠一重山¶
　　　秀峰寺¶
籃輿晩泊近巖隈精舍門臨古道開僧子相逢便相識¶
十年三過秀峰来¶
　　　過九嶺¶
<pb:KR4h0143_WYG_154-41a>¶
　斷崖横路水潺潺行到山根又上山眼看別峰雲霧起¶
　不知身已在雲間¶
　　　　連江官湖¶
　衆山圍繞渌團圓官木參差古道邊行盡濃陰今不了¶
　一湖飛雨帶輕煙¶
　　　　丹青閣¶
　翠靄空霏忽有無筆端誰著此工夫溪山本被人圗畫¶
　却道溪山是畫圗¶
<pb:KR4h0143_WYG_154-41b>¶
　¶
　¶
　¶
　¶
　¶
　¶
　¶
御選宋詩巻七十一¶
