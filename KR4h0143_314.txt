# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:50.310355
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選金詩卷二十四 
<pb:KR4h0143_WYG_314-1a>¶
　欽定四庫全書¶
御選金詩巻二十四¶
　　七言絶句六¶
　　　元好問¶
　　　　内鄉雜書¶
　行吟溪北復溪南風日烘人酒易酣無限春愁與誰語¶
　梅花嬌小杏花憨¶
　　　　岀都¶
<pb:KR4h0143_WYG_314-1b>¶
　春閨斜月曉聞鶯信馬都門半醉醒官栁青青莫回首¶
　短長亭是斷腸亭¶
　　　　自趙莊歸冠氏¶
　春華澹澹曉寒輕野草揺風半白青誰識杏花牆外客¶
　舊曽家近麗川亭¶
　杏園紅過雪披離楊栁無風緑綫齊寒食人家在原野¶
　乳鴉牆外盡情啼¶
　　　　濟南雜詩¶
<pb:KR4h0143_WYG_314-2a>¶
兒時曽過濟南城暗算存亡只自驚四十二年彈指過¶
却疑行處是前生¶
華山真是碧芙渠湖水湖光玉不如六月行人汗如雨¶
西城橋下見遊魚¶
吳兒洲渚似神仙罨畫溪光碧玉泉别有洞天君不見¶
鵲山寒食泰和年¶
石刻燒殘讌集辭雄樓傑觀想當時只應畫㦸清香地¶
多欠韋郎五字詩¶
<pb:KR4h0143_WYG_314-2b>¶
斫來官栁午隂輕湖畔遊人怕晩晴一夜靈泉菴上宿¶
四山風露覺秋生¶
白煙銷盡凍雲凝山月飛來夜氣澄且向波間看玉墖¶
不須橋畔覓金繩¶
入秋雲物更凄迷一道湖光萬樹齊詩在鵲山煙雨裏¶
王家圖上舊曽題(王清卿家有/鵲山煙雨圖)¶
荷葉荷花爛熳秋鷺鷥飛近釣魚舟北城佳處經行徧¶
留著南山更一遊¶
<pb:KR4h0143_WYG_314-3a>¶
　　　趙士表山林暮雪圖為髙良卿賦¶
颼颼林響四山風雪後人家閉户中應被火爐頭上説¶
水邊清殺兩詩翁¶
黄塵遮斷山間夢白髮重尋畫裏詩好似玉溪溪上路¶
醉和王老喚船時¶
　　　題劉才卿湖石扇頭¶
幽磵雲凝雨未乾曲池疎竹共荒寒扇頭喚起西園夢¶
好似熙春閣下看¶
<pb:KR4h0143_WYG_314-3b>¶
　　　聞歌懐京師舊遊¶
樓前誰唱緑腰催千里梁園首重回記得杜家亭子上¶
信之欽用共聴來¶
　　　龍泉寺四首¶
懸麻白雨映層崖過盡行雲晩照開可是登臨動髙興¶
馬頭新自太行來¶
泉石煙霞自一家殘僧隨分了生涯雞鳴山下題詩客¶
曽到靈巖不用誇¶
<pb:KR4h0143_WYG_314-4a>¶
河邊羖䍽尚能飛無角無鱗目一齊甲子紛紛更兒戲¶
壁間休笑阜昌題(寺北齊時建又多劉豫/阜昌中石刻并題名)¶
繞渠寒溜夜潺潺説有蛟龍在石間可惜九天霖雨手¶
一泓秋水伴僧閒¶
　　　出鎮州¶
汾水歸心日夜流孤雲飛處是松楸無端行近還鄉路¶
却傍西山入相州¶
　　　眉¶
<pb:KR4h0143_WYG_314-4b>¶
石緑香煤淺淡間多情長帶楚眉酸小詩擬冩春愁様¶
憶著分明下筆難¶
　　　趙大年秋溪戲鴨圖¶
寒沙折葦浙江灣詩在波痕沒滅間前日扁舟人老矣¶
却從圖畫羨君閒¶
畫家朱粉不到處淡墨自覺天機深賣酒壚邊見崔白¶
王孫真有五湖心(米元章畫史趙昌王友崔/白但可為酒家遮牆壁耳)¶
　　　南闗二首¶
<pb:KR4h0143_WYG_314-5a>¶
風裏秋蓬不自繇一生幾度過隆州無情團柏闗前水¶
流盡朱顔到白頭¶
路轉川回失繫舟更教兩驛過徐溝多情團柏闗前水¶
却共清汾一處流(是日自徐/溝宿南闗)¶
　　　馬坊冷大師清真道院¶
枯蒲折葦障清灣十里風荷指顧間安得西湖展江手¶
亂鋪雲錦浸青山¶
　　　遊天壇雜詩¶
<pb:KR4h0143_WYG_314-5b>¶
芳樹隂隂鳥語譁緑雲晴雪映紅霞青山可是堪人恨¶
藏著中巖十里花¶
漫山白白與紅紅小樹低叢看不供總道楂花香氣好¶
就中偏愛玉瓏鬆(花名有/玉瓏鬆)¶
溪童相對采椿芽指似陽坡説種𤓰想得近山營馬少¶
青林深處有人家¶
湍聲洶洶落懸崖見説蛟龍擘石開安得天瓢一翻倒¶
躡雲平下看風雷(時旱甚/故云)¶
<pb:KR4h0143_WYG_314-6a>¶
仙壇倒影鳯麟洲一道雲光挿素秋也是天公閒不得¶
海東移著海西頭¶
　　　初挈家還讀書山雜詩¶
天門筆勢到閒閒相國文章玉筍班從此晉陽方志上¶
繫舟山是讀書山(繫舟先大父讀書之所閒/閒公改為元子讀書山)¶
眼中華屋記生存舊事無人可共論老樹婆娑三百尺¶
青衫還見讀書孫¶
　　　賦瓶中雜花七首(予絶愛未開杏/花故末篇自戲)¶
<pb:KR4h0143_WYG_314-6b>¶
老眼驚看節物新今年更與酒杯親東山一道花如繡¶
從此他鄉不是春¶
香中人道睡香濃誰信丁香臭味同一樹百枝千萬結¶
更應薰染費春工¶
生紅㸃㸃弄嬌妍半拆花房更可憐傳語春風好將䕶¶
莫教容易作銀錢¶
紅抹蘭膏緑染衣緑嬌紅小兩相宜華邊剰有清香在¶
木石癡兒自不知¶
<pb:KR4h0143_WYG_314-7a>¶
素豔來從月姊家温風淑氣發清華人間自有交枝玉¶
天上休開六出花¶
昨日桃花錦片新兔葵今日到殘春低枝留得稀疎朶¶
比似全開更惱人¶
古銅瓶子滿芳枝裁翦春風入小詩看看海棠如有語¶
杏花也到退房時¶
　　　杜生絶藝¶
杜生絶藝兩弦彈穆䕶沙詞不等閒莫怪曲終雙淚落¶
<pb:KR4h0143_WYG_314-7b>¶
數聲全似古陽闗¶
　　　徳華小女五嵗能誦予詩數首以此詩為贈¶
牙牙嬌語總堪誇學念新詩似小茶好箇通家女兄弟¶
海棠紅㸃紫蘭芽(唐人以茶為/小女美稱)¶
　　　春歸¶
野杏溪桃三兩枝春歸也作送春詩東君自愛長安好¶
能住山城得幾時¶
　　　發南樓度雁門闗¶
<pb:KR4h0143_WYG_314-8a>¶
雞聲未動發南樓澗水隨人向北流欲望讀書山逺近¶
雁門闗上懶回頭¶
稜嶒石磴倚髙梯穹谷無人緑樹齊總為古來征戍苦¶
宿雲常傍塞垣低¶
　　　喬夫人墨竹¶
萬葉千梢下筆難一枝新緑儘髙寒不知霧閣雲忩晩¶
幾就扶疎月影看¶
只待驚雷起蟄龍忽從女手散春風渭川雲水三千頃¶
<pb:KR4h0143_WYG_314-8b>¶
悟在香嚴一擊中(夫人參洞/山禪有省)¶
　　　自題中州集後¶
鄴下曹劉氣儘豪江東諸謝韻尤髙若從華實評詩品¶
未便吳儂得錦袍¶
陶謝風流到百家半山老眼浄無花北人不拾江南唾¶
未要曽郎借齒牙¶
萬古騷人嘔肺肝乾坤清氣得來難詩家亦有長沙帖¶
莫作宣和閣本看¶
<pb:KR4h0143_WYG_314-9a>¶
文章得失寸心知千古朱弦屬子期愛殺溪南辛老子¶
相從何止十年遲¶
平世何曽有稗官亂來史筆亦燒殘百年遺藁天留在¶
抱向空山掩淚看¶
　　　講武城¶
作計千年復萬年似嫌蒸土不能堅秖今講武人何在¶
衰栁殘陽有亂蟬¶
　　　藥山道中¶
<pb:KR4h0143_WYG_314-9b>¶
西風砧杵日相催著破征衣整未回白雁已銜霜信過¶
青林閒送雨聲來¶
　　　黄華峪¶
岱松王屋舊經過自倚胸中勝槩多獨欠太行髙絶處¶
青天白日看山河¶
絶壁孤雲子細看雲間龍穴想髙寒碧瀾寸寸横秋色¶
空對山靈説到難(唐人到難篇有碧瀾/之下寸寸秋色之句)¶
玉立千峰畫不如天公自有范寛圖閭山要著黄花老¶
<pb:KR4h0143_WYG_314-10a>¶
千尺珠簾得似無(前輩閭山詩有向使早逢周處士子/端應不號黄華之句處士指周先生)¶
(徳/卿)¶
團團石甕琢青瑶仰面看雲覺動揺誰著天瓢灑飛雨¶
半空翻轉玉龍腰¶
落峽飛流散不收湍聲洶洶動髙秋也應嫌被紅塵涴¶
才近山門便洑流¶
乞得三泉住不成風沙鞍馬負平生故山定已移文了¶
又被黄華識姓名¶
<pb:KR4h0143_WYG_314-10b>¶
　　　鄉郡雜詩(涂家自五代以後自汝州遷平定宋/末又自平定遷于忻故文字中以平)¶
　　　(定為/鄉郡)¶
百年喬木鬱蒼蒼耆老風流趙與楊為向榆闗使君道¶
郡中合有二賢堂(楊吏部之美臯落/人閒閒曽守此郡)¶
神仙官府在瀛州何意閒閒得此留莫笑山城小于斗¶
他州誰有湧雲樓(樓閒閒/所建)¶
一溝流水幾橋横岸上人家種栁成來嵗春風一千樹¶
緑煙和雨暗重城¶
<pb:KR4h0143_WYG_314-11a>¶
新堂縹緲接飛樓雲錦週遭霜樹秋若道使君無妙思¶
冠山移得近城頭¶
故鄉飛鳥亦徘徊更覓何鄉養不材見説陽泉好春色¶
野夫乗興欲東來¶
　　　前髙山詩¶
天池一雨洗氛埃全晉堂堂四望開不上朝元峰北頂¶
真成不到此山來¶
　　　楚山清曉圖¶
<pb:KR4h0143_WYG_314-11b>¶
雨潤煙濃十二峰雲間合有楚王宫遥知别後西州夢¶
一抹春愁淺淡中¶
　　　三鄉雜詩¶
夢寐滄洲爛漫遊西風安得釣魚舟薄雲樓閣猶烘暑¶
細雨林塘已帶秋¶
尖新秋意晩晴中六尺笻枝滿袖風草合斷橋通暗緑¶
竹揺殘照漏疎紅¶
　　　榆社硤口邨早發¶
<pb:KR4h0143_WYG_314-12a>¶
瘦馬長途懶著鞭客懐牢落五更天幾時不屬雞聲管¶
睡徹東忩日影偏¶
　　　同兒輩賦未開海棠二首¶
翠葉輕籠豆顆匀臙脂濃抹蠟痕新殷勤留著花梢露¶
滴下生紅可惜春¶
枝間新緑一重重小蕾深藏數㸃紅愛惜芳心莫輕吐¶
且教桃李鬧春風¶
　　　楊秘監馬圖¶
<pb:KR4h0143_WYG_314-12b>¶
天閑誰省識真龍金粟堆前草色空忽見畫圖疑是夢¶
東華馳道麝香騘¶
　　　岳山道中¶
野禾成穗石田黄山木無風雨氣涼流水平岡儘堪畫¶
數家村落更斜陽¶
　　　雪岸鳴䳺¶
離離殘雪㸃荒叢更著幽禽慘淡中笑殺畫簾雙燕子¶
秋千紅索海棠風¶
<pb:KR4h0143_WYG_314-13a>¶
　　　客意¶
雪屋鐙青客枕孤眼中了了見歸途山間兒女應相望¶
十月初旬得到無¶
　　　論詩三首¶
坎井鳴鼃自一天江山放眼更超然情知春草池塘句¶
不到柴煙糞火邊¶
詩腸搜苦白頭生故紙塵昬枉乞靈不信驪珠不難得¶
試看金翅擘滄溟¶
<pb:KR4h0143_WYG_314-13b>¶
暈碧裁紅㸃綴匀一回拈出一回新鴛鴦繡了從教看¶
莫把金針度與人¶
　　　風栁鳴蟬¶
輕明雙翼曉風前一曲哀箏續斷絃移向别枝誰畫得¶
只留殘響客愁邊¶
　　　僧寺阻雨¶
山氣森岑入葛衣砧聲偏與客心期僧忩連夜蕭蕭雨¶
又較歸程幾日遲¶
<pb:KR4h0143_WYG_314-14a>¶
　　　王子文琴齋¶
天上秋風月底霜求凰一曲鬢絲長相如四壁消何物¶
直要文君典鷫鸘¶
　　　舊與趙景温¶
浮雲流水易西東回首梁園似夢中一别十年今又别¶
酒尊能得幾回同¶
　　　雪谷早行圖(卷中多國朝/名勝題詠)¶
畫到天機古亦難遺山詩境更髙寒貞元朝士今誰在¶
<pb:KR4h0143_WYG_314-14b>¶
莫厭明忩百過看¶
　　　夜宿山中¶
月華人影共徘徊未算歸程夢巳回澗水悲鳴易愁絶¶
長松休送雨聲來¶
　　　臺山雜詠¶
登臨夙有故鄉縁試手清涼第一篇知被錢郎笑寒乞¶
不將錦繡裹山川¶
西北天低五頂髙茫茫松海露靈鼇太行直上猶千里¶
<pb:KR4h0143_WYG_314-15a>¶
井底殘山枉呌號¶
萬壑千巖位置雄偶從天巧見神功湍溪已作風雷惡¶
更在雲山氣象中¶
顛風作力掃隂霾白日青天四望開好箇臺山真面目¶
爭教坡老不曽來¶
山雲吞吐翠㣲中淡緑深青一萬重此景秖應天上有¶
豈知身在妙髙峯¶
一國春風帝子家緑雲晴雪間紅霞香綿穏藉僧溪草¶
<pb:KR4h0143_WYG_314-15b>¶
蜀錦驚看佛鉢花¶
沈沈龍穴貯雲煙百草千花雨露偏佛土休將人境比¶
誰家隨步得金蓮¶
靈蛇不與世相闗時復蜿蜒水石間何處天瓢待霖雨¶
一龕香火梵仙山¶
　　　乙卯二月二十一日歸自汴梁二十五日夜久¶
　　　旱而雨偶記内鄉一詩追録於此今三十年矣¶
桑條沾潤麥溝清軋軋耕車鬧曉晴老眼不隨花栁轉¶
<pb:KR4h0143_WYG_314-16a>¶
一犁春事最闗情¶
　　　袁顯之扇頭¶
雙鷺聮拳只辦愁枯荷折葦更窮秋風流緑影紅香底¶
好箇鷺鷥百自繇¶
　　　石勒問道圖¶
輕比韓彭作李陽髙僧久已笑君狂中原果有劉文叔¶
肯説鈴聲替戾岡¶
　　　貞燕¶
<pb:KR4h0143_WYG_314-16b>¶
杏梁雙宿復雙飛海國爭教隻影歸想得秋風逼涼泠¶
謝家兒女亦依依¶
　　　同梅溪賦秋日海棠¶
錦水休驚散綵霞換根元自有靈砂瓊枝不逐秋風老¶
自是人間日易斜¶
翠袖紅妝又一新秋風秋露發天真丹青冩入梅溪筆¶
桃李從今不算春¶
　　　留贈丹陽王鍊師¶
<pb:KR4h0143_WYG_314-17a>¶
敝盡貂裘白髮新京華旅食記前身仙翁相見休相笑¶
同是邯鄲枕上人¶
　　　元夕¶
花影燈光一萬重青衫驄馬踏東風彰陽舊事無人記¶
二十三年似夢中¶
　　　酴醿¶
枕幃餘韻最清真夢裏猶來著莫人擬借濃隂作羅幕¶
玉纓多處卧殘春¶
<pb:KR4h0143_WYG_314-17b>¶
　　　和徳新丈¶
二年老眼暗兵塵今日逢君喜事新結伴還鄉有成約¶
不應先作北歸人¶
　　　倦繡圖¶
香玉春來困不勝啼鶯喚夢幾時譍可憐鷦顇田家女¶
促織聲中對曉燈¶
　　　雪谷曉行圖¶
漫漫長路幾時休風雪無情夢亦愁羨殺田家老翁媪¶
<pb:KR4h0143_WYG_314-18a>¶
瓦盆濁酒火爐頭¶
　　　與西僧倫伯達¶
行雲孤鶴萬縁輕遥見鄉闗眼便明不似遺山元老子¶
塵埃風雨過平生¶
　　杜仁傑¶
　　　延津待渡寄仲温㕘議¶
一望河平一慨然戰塵如霧水如天要知别後思君處¶
長在孤城落日邊¶
<pb:KR4h0143_WYG_314-18b>¶
　　　夜宿鄆城¶
殘月火燈照敝帷疎風乗隙入征衣恰逢逺客思歸日¶
正是家人説夢時¶
　　　魯郊¶
六十衰翁更莫閒好將華髮映青山穆生自合尋歸計¶
不在區區醴酒間¶
　　麻革¶
　　　竹林院同張之純賦¶
<pb:KR4h0143_WYG_314-19a>¶
栁色侵尋映短籬竹梢零亂挂殘暉山禽自識忘機客¶
飛下庭柯更不飛¶
稍稍林間布穀聲村南村北水雲平偶來竹寺看山坐¶
閒聴清溪遶舍鳴¶
　　張宇¶
　　　和李濟夫韻¶
午夢遊仙鳥喚迴竹隂掃地淨無埃莫言嘉客閒中少¶
時有清風自往來¶
<pb:KR4h0143_WYG_314-19b>¶
　　陳賡¶
　　　送寇輔臣¶
古陌風塵㸃客衣送春君亦伴春歸東風不管離人恨¶
吹落楊花滿地飛¶
　　陳庚¶
　　　峴山秋晩圖¶
當年叔子愛兹山陵谷回頭幾變遷縱使豐碑今尚在¶
遊人誰復一澘然¶
<pb:KR4h0143_WYG_314-20a>¶
　　　題師嵓卿蒲中八詠(録四首/)¶
　　　　虞坂曉行¶
五更風露正清𠖇馬首殘蟾分外明好句墮前俄失去¶
㣲吟倐過古虞城¶
　　　　東林夜雨¶
瀟瀟寒雨濕觚稜古殿長廊夜氣増此地此時誰得意¶
龕燈一㸃坐禪僧¶
　　　　西巖疊巘¶
<pb:KR4h0143_WYG_314-20b>¶
螺髻煙鬟矗萬峰行人指㸃梵王宫鳥飛杳靄蒼茫外¶
人在霏㣲空翠中¶
　　　　王官飛湍¶
表聖當年愛此山倚樓終日看飛湍後人空飲貽溪水¶
不學先生便挂冠¶
　　房皥¶
　　　秋夜¶
百計求安未得安此心須在鬢凋殘漫漫長夜渾無睡¶
<pb:KR4h0143_WYG_314-21a>¶
蟋蟀堂深秋雨寒¶
　　　自遣¶
幾見秋風幾見春一愁未已一愁新閒中檢㸃平生事¶
唯有清貧不負人¶
甕面浮香處處春任他時事百端新自知野鹿山麋相¶
不是麒麟閣上人¶
　　　題張濟之勝覽軒¶
誰言山色可忘憂誰道澄江銷客愁試倚闌干西北望¶
<pb:KR4h0143_WYG_314-21b>¶
浮雲依舊暗神州¶
　　　讀杜詩¶
後學為詩務鬭竒詩家竒病最難醫欲知子美髙人處¶
只把尋常話做詩¶
穹礴㝠搜枉費功天然一語自然工況兼詩是窮人物¶
好句多生感慨中¶
　　段克已¶
　　　仲冬之初家弟誠之自芹溪得紅梅數枝作三¶
<pb:KR4h0143_WYG_314-22a>¶
　　　詩以見意夜歸枕上次韻簡山中二三子¶
十月梅花春未知竹間璀粲出斜枝耐寒巧作新妝面¶
絶勝含章簷下時¶
顔色馨香幾箇知叢篁深處見横枝孤標祇得詩人愛¶
花樣而今不入時¶
梅格孤髙只自知恥隨桃李鬬新枝天寒翠袖依修竹¶
郤在橙黄橘緑時¶
　　　暮春有感¶
<pb:KR4h0143_WYG_314-22b>¶
忙擕歌酒趁清歡桃李都能幾日看欲識詩人愁絶處¶
落花時節一凭䦨¶
春到蕪菁事已非杜鵑看又喚春歸幽香一㸃無尋處¶
燕蹴飛紅染客衣¶
及時行樂不應遲管領風光更有誰花落花開春又去¶
都能消得幾篇詩¶
　　　盧希顔草蟲横披¶
牛李黄蘆相並枝秋蟲瀟灑弄幽姿畫師老筆生新意¶
<pb:KR4h0143_WYG_314-23a>¶
寫出無聲七月詩¶
　　　梅花十詠(録四首/)¶
　　　　憶¶
姑射仙人氷作膚昔年伴我向西湖别來幾度春風換¶
標格而今似舊無¶
　　　　折¶
白玉堂深夜色寒玉兒和月倚蓬山髙情不似章臺栁¶
也許餘人取次攀¶
<pb:KR4h0143_WYG_314-23b>¶
　　　　齅¶
手撚氷蕤步月華暗香先已透垂𤓰夀陽畢竟無才思¶
但卧含章拂落花¶
　　　　浸¶
玉骨渾將山麝薰氷肌得水更精神凌波㣲步東風軟¶
羞殺當年洛浦人¶
　　　花木十詠(録二首/)¶
　　　　荷葉露¶
<pb:KR4h0143_WYG_314-24a>¶
仗下華清賜浴時温泉香膩洗凝脂團花翠璧琉璃滑¶
狼籍珠璣醉不知¶
　　　　芭蕉雨¶
梨園弟子去無蹤門掩蓬萊繡帳空寂寞緑忩深夜雨¶
傷心不獨有梧桐¶
　　　退之留别大顛圖¶
吏部文章日月光平生忠義著南荒肯因一轉山僧話¶
換却從來鐵石腸¶
<pb:KR4h0143_WYG_314-24b>¶
　　　丁未三月二十八日縣大夫薛君寳臣過余芹¶
　　　溪精舍酒間雨作時方苦旱喜而賦之¶
麥田日日起黄埃官長憂民意不開底是山靈相嫵媚¶
故驅風雨過江來¶
　　　明日李生湛然見和仍韻答之¶
東風吹雨絶纎埃尊酒相逢盡日開不是官閒公事少¶
此中能得幾回來¶
　　　楸花¶
<pb:KR4h0143_WYG_314-25a>¶
楸樹馨香見未曽牆西碧蓋聳孤稜㑹須雨洗塵埃盡¶
看吐髙花一萬層¶
　　段成已¶
　　　乗興杖屨山麓值梅始花徘徊久之因折數枝¶
　　　置几側燈下漫浪成語簡諸友一笑云¶
戲蝶遊蜂總未知小忩低亞兩三枝夜闌燈下横疎影¶
渾似西湖月上時¶
幽香不許俗人知纔是東風第一枝誤認文君新睡起¶
<pb:KR4h0143_WYG_314-25b>¶
讀書忩下立移時¶
　　　梅花十詠(録二首/)¶
　　　　乞¶
漏洩春光洛水傍紫雲名字襲人香可能惠我黄昬伴¶
休笑分司御史狂¶
　　　　齅¶
玉骨那堪瘴霧傷好將經巻伴南荒坡仙鼻孔清如水¶
老覺朝雲道氣長¶
<pb:KR4h0143_WYG_314-26a>¶
　　　花木八詠(録二首/)¶
　　　　荷葉露¶
泉客將歸返故淵西風渺渺碧波寒主人情厚無他贈¶
一把真珠泣翠盤¶
　　　　芭蕉雨¶
憶别春容巳十年回紋錦就倩誰傳都將一掬傷心淚¶
灑向蠻溪數幅牋¶
　　　龍門八題(録三首/)¶
<pb:KR4h0143_WYG_314-26b>¶
　　　　雲中暮雨¶
古壘雲藏一徑㣲河山依舊昔人非貪徴往古興亡事¶
不覺城頭雨濕衣¶
　　　　仙掌擎月¶
月出山頭未數竿仙人掌上玉團團瑞光冷射三千丈¶
絶勝碧蓮峯下看¶
　　　　汾水秋風¶
一曲劉郎發櫂歌歡情未已奈悲何只今回首空陳迹¶
<pb:KR4h0143_WYG_314-27a>¶
依舊秋風巻素波¶
　　　蒲川八詠(録二首/)¶
　　　　虞坂曉行¶
林外晨雞第一聲隴頭殘月伴人行未知局促鹽車下¶
老驥蕭蕭又幾鳴¶
　　　　首陽晴雪¶
薇歌一曲對西山萬古清愁老翠巒望斷空巖人不見¶
光揺銀海玉峯寒¶
<pb:KR4h0143_WYG_314-27b>¶
　　　和李生湛然聞杜鵑有感之作¶
五更枕上夢魂清初聴催歸第一聲我本無家更安往¶
任渠啼血不闗情¶
　　　送馮資深歸西山¶
人間蠻觸日干戈暮四朝三都幾何此去莫憂瓶粟罄¶
西山雨足蕨薇多¶
蕭蕭華髮老書生久欲歸田計未成喜聴日邊消息好¶
故山容得子真耕¶
<pb:KR4h0143_WYG_314-28a>¶
幾年消息漫營營重見西山眼倍青胸次無塵元自好¶
牀頭況有洗心經¶
候門穉子喜歸來暖熱那無酒一杯抖擻滿身塵土盡¶
襟懐還對好山開¶
　　　秋日牡丹為友人賦病久無佳思姑作俳語二¶
　　　章以應命對觴一盧呼可也¶
訴盡中情在兩詩可憐誰識漢文姬歸來已覺秋風晩¶
標格猶應似舊時¶
<pb:KR4h0143_WYG_314-28b>¶
秋雨瀟瀟無限思妄憑羽客覓環兒蓬萊日月非人世¶
不記梧桐葉落時¶
　　曹之謙¶
　　　子猷訪戴圖¶
興盡空迴雪夜舟訪人虚語亦悠悠須知汾水多竒士¶
豈獨王家一子猷¶
　　　秋夜¶
寂寂江城夜向䦨西風吹雁呌雲端一聲逺過南樓去¶
<pb:KR4h0143_WYG_314-29a>¶
月滿碧天秋水寒¶
　　　長安早發¶
行李匆匆滻水頭雨餘涼氣動新秋五更馬上還家夢¶
先逐西風到晉州¶
　　　秋夜聞笛¶
雲淨寒空月滿樓何人横玉叶清秋梁州才罷伊州起¶
不盡闗山此夜愁¶
　　　蒲津晩渡¶
<pb:KR4h0143_WYG_314-29b>¶
黄河城下水沄沄船去船來幾夕曛老盡津頭垂釣客¶
柳隂相對白鷗羣¶
　　譚處端¶
　　　遊懐川¶
雲耕寳陸三千里月破黄昬十萬家清夜碧潭澄皎潔¶
蚌吞銀熖産丹砂¶
　　可道¶
　　　題比陽道邊僧舍¶
<pb:KR4h0143_WYG_314-30a>¶
山頭翠色僧房靜山下紅塵客路長五月行人汗如雨¶
豈知髙處有清涼¶
　　瑩¶
　　　閉門¶
十日柴門九不開松庭雨後落蒼苔草鞋挂起跏趺坐¶
消得文殊更一來¶
　　箕和尚¶
　　　山中元夕懐京都¶
<pb:KR4h0143_WYG_314-30b>¶
一燈明處萬燈明天上人間不夜城前日惠林洪覺範¶
雪忩孤坐聴猿聲¶
　　圓基¶
　　　題移刺右丞畫¶
調燮之餘總是閒閒中遊戲到毫端而今亦有丹青手¶
猶在磻溪把釣竿¶
　　　栁葉¶
一氣潛通造化中人間無處不春風莫嫌冷地開青眼¶
<pb:KR4h0143_WYG_314-31a>¶
試看夭桃幾日紅¶
　　馮氏婦¶
　　　病後口占¶
城南池館夾蒲津野色林光物色真滿目煙霞蓬島逺¶
一溪花木武陵春¶
　　女冠元氏¶
　　　口占答張平章¶
補天手段暫施張不許纎塵落畫堂寄語新來雙燕子¶
<pb:KR4h0143_WYG_314-31b>¶
移巢别處覓雕梁¶
　　三興居士¶
　　　題平隂僧寺¶
三吳家近水晶宫行坐紅香緑影中今日異鄉僧寺裏¶
一盆荷葉戰西風¶
　　贊皇山寺客¶
　　　題壁¶
長梢疊葉正颼颼枕底寒聲為客留野鶴不來山月墮¶
<pb:KR4h0143_WYG_314-32a>¶
獨眠滋味五更秋¶
　　無名氏¶
　　　彌川感興¶
漠漠寒雲籠曉日萋萋衰草欲霜天漂萍客夢三千里¶
遊宦羈愁二十年¶
　　　題崖畧¶
縈紆一逕接虚空壯觀山河百二雄坐笑瞿塘沈鐵鎖¶
何須函谷用泥封¶
<pb:KR4h0143_WYG_314-32b>¶
　　　登碧峯寺¶
兩峽山髙月半輪五更人起馬嘶頻無端又上長安道¶
輸與僧忩飽睡人¶
　　玉真¶
　　　贈李生二絶¶
皓齒明眸掩路塵落花流水幾經春人間天上歸無處¶
且作陽臺夢裏人¶
自憐華色鏡中衰輕棄前歡已自宜不恨相逢情不盡¶
<pb:KR4h0143_WYG_314-33a>¶
　直須白䑕望歸期¶
　　　淅川木中詩¶
　　　　金人侵宋時伐淅川香巖寺木造舟木中有紋¶
　　　　理成詩云¶
　栽松種柏興唐日解板乗舟破宋時可惜香巖千載樹¶
　等閒零落嵗寒枝¶
　¶
　¶
<pb:KR4h0143_WYG_314-33b>¶
　¶
　¶
　¶
　¶
　¶
　¶
　¶
御選金詩卷二十四¶
