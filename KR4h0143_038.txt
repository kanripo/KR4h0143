# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:44.208515
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷三十六
<pb:KR4h0143_WYG_038-1a>¶
　欽定四庫全書¶
御選宋詩巻三十六¶
　　五言律詩二¶
　　　梅堯臣¶
　　　　上已日午橋石瀨中得雙鱖魚¶
　修禊洛之濱湍流得素鱗多慙折腰吏來作食魚人水¶
　髮粘篙緑溪毛映渚春風沙暫時逺紫線憶江蓴¶
　　　　寒食前一日陪希深逺遊大字院¶
<pb:KR4h0143_WYG_038-1b>¶
　一百五將近千門烟火微閒過少傅宅喜見老萊衣晩¶
　雨竹間霽春禽花上飛禪庭清溜滿幽興自忘歸¶
　　　　感春之際以病止酒水丘有簡云時雨乍晴物¶
　　　　景鮮麗疑其未是止酒時因成短章奉答¶
　東風固無迹何處見春歸土逐草心坼雨兼花片飛雖¶
　憐柔甲長只恐艶條稀君但惜晴景休言止酒非¶
　　　　遊園晩歸馬上希深命賦¶
　興盡夕陽天言歸躍杏鞭新隂六街樹逺日萬家烟歌¶
<pb:KR4h0143_WYG_038-2a>¶
咽樓千尺吟餘月一弦花間有遊妓醉去墮金鈿¶
　　　秋隂¶
已過蕭蕭雨猶成黯黯隂登臨潘岳思憀慄楚臣心逺¶
吹鳴髙樹低雲冒晩岑乆為關外客不忍聽疎砧¶
　　　送歐陽寺丞桐城宰¶
葉落淮南樹青山徧馬頭人烟將近郭松竹不知秋夜¶
虎林間嘯溪泉舍下流門前仲卿廟遺跡待君求(朱邑/家祠)¶
(在/焉)¶
<pb:KR4h0143_WYG_038-2b>¶
　　　明州推官鄭先輩¶
應幕海邊郡秋風千里歸隨潮呉榜駛轉浦楚山微野¶
橘霜前熟江螯露下肥還家候靈鵲人想罷鳴機¶
　　　張修赴威勝軍判官¶
青驪渡河水俠氣動刀環入幕沙塵暗臨風鼓角閒地¶
形通柏谷秋色滿榆關誰復輕儒者難淹筆硯間¶
　　　任適尉烏程¶
俛作程鄉尉折腰還自甘卞峰晴照黛霅水曉澄藍葑¶
<pb:KR4h0143_WYG_038-3a>¶
上春田闢蘆中走吏參到時蘋葉長栁惲在江南¶
　　　僧可貞東歸因謁范蘇州¶
姑蘇臺畔去雲壑付清機野䇿過寒水山童䕶衲衣松¶
門正投宿竹笠帶餘暉誰愛杼山句使君應姓韋¶
　　　中秋與希深别後月下寄¶
薄霧生寒水寥寥艤畫船人傷千里别桂吐十分圓把¶
酒非前夕追歡憶去年南樓足佳興好在謝臨川¶
　　　早渡長蘆江¶
<pb:KR4h0143_WYG_038-3b>¶
帶月出寒浦殘星浸水濆帆開風色正舟急浪花分霧¶
氣横江白雞聲隔岸聞天晴建業近鍾岫起孤雲¶
　　　夏雨¶
林梅初弄熟密雨閉重關潤裛衣巾上涼生竹樹間水¶
聲通逺澗雲色暝前山野鳥寂無語公庭盡晝閒¶
　　　寄題石埭權縣樂尉碧瀾亭¶
遥知溪上亭秋水瀁泠泠雲影無時翠嵐光到底青危¶
樓喧晚鼓驚鷺起寒汀聊作淵明飲臨觴酒易醒¶
<pb:KR4h0143_WYG_038-4a>¶
　　　送馬廷評之餘姚¶
越鄉知勝楚君去莫辭遥曉日魚鰕市新霜橘柚橋河¶
流通海道山井應江潮近邑逢鷗鳥先應遐畫橈¶
　　　獵日雪¶
風毛隨校獵浩浩古原沙寒入弓聲健隂藏兔徑賖馬¶
頭迷玊勒鷹背落梅花少壯心空在悠然感歳華¶
　　　中秋新霽壕水初滿自城東偶泛舟迴謝公命¶
　　　賦(時余將/赴襄城)¶
<pb:KR4h0143_WYG_038-4b>¶
齋舫談經後官池載酒行斜陽鳥外落新月樹端明演¶
漾思江浦夷猶繞郡城東轅有遺恨日日物華清¶
　　　夏日陪提刑彭學士登周襄王故城¶
聊隨漢使者一上周王城片雨北郊晦殘陽西嶺明野¶
禽呼自别香草問無名誰復黍離詠但興箕潁情¶
　　　魯山山行¶
適興野情惬千山髙復低好峰隨處改幽徑獨行迷霜¶
落熊升樹林空鹿飲溪人家在何許雲外一聲雞¶
<pb:KR4h0143_WYG_038-5a>¶
　　　登許昌城望西河¶
試望許西偏湖光侵曉烟岸痕添宿雨草色際平田夏¶
木隂猶薄朱荷出未圎人閒緑波静幽鷺插頭眠¶
　　　金山寺(并序/)¶
　　昔嘗聞謝紫微言金山之勝峰壑攅水上秀拔殊¶
　　衆山環以臺殿髙下隨勢向使善工摹畫不能盡¶
　　其羙初恨未遊赴官吳興船次瓜洲值海汐冬落¶
　　孤港未通獨行江際始見故所聞金山者與謝公¶
<pb:KR4h0143_WYG_038-5b>¶
　　之說無異也因借小舟以往乃陟迥閣上上方歴¶
　　絶頂以問山阿危亭曲軒窮極山水之趣一草一¶
　　木雖未萼發而或青或凋皆森植可愛東小峰謂¶
　　之鶻山有海鶻雄雌棲其上每嵗生雛羽翮既成¶
　　與之縱飛迷而復返有年矣惡禽猛鷙不敢來兹¶
　　以搏魚鳥其亦不取近山之物以為食可義也夫¶
　　薄暮返舟寺僧乞詩强為之句以應其請偶然而¶
　　來不得髣髴敢與前賢名迹耶¶
<pb:KR4h0143_WYG_038-6a>¶
吳客獨來後楚橈歸夕曛山形無地接寺界與波分巢¶
鶻寧窺物馴鷗自作羣老僧忘嵗月石上看江雲¶
　　　送崔主簿赴睦州清溪¶
舟輕不畏險逆上子陵灘七里峽天翠千重雲木寒古¶
祠鳴野鳥亂石激春湍正與髙懐惬寧歌行路難¶
　　　擬張九齡詠鷰¶
眇眇雙來鷰長年與社違任從新歴改只向舊巢歸永¶
日當人語輕寒逆雨飛自親梁棟慣不識海鷗機¶
<pb:KR4h0143_WYG_038-6b>¶
　　　送臨江軍監酒李太博¶
三江卑濕地北客宦遊稀霧氣多成雨雲蒸易損衣白¶
醪燒甕美黄雀下田肥未辨殊方語山歌半是非¶
　　　送畨禺杜杆主簿¶
行識桄榔樹初窺翡翠巢地蒸蠻雨接山潤海雲交訟¶
少通華語蟲多入膳庖不須思朔雪梅吐臘前梢¶
　　　送李閤使知冀州¶
騕褭黄金絡春風北渡河將軍守漢法壯士發燕歌緑¶
<pb:KR4h0143_WYG_038-7a>¶
水塘蒲短晴天塞雁多家聲復年少矍鑠笑亷頗¶
　　　和張士曹應之晩景¶
逺空雲解駁南陌雨初收獨鳥去烟外斜陽明樹頭涼¶
飇虚枕席漲澇起汀洲㑹有從軍役將離更暮愁¶
　　　和仲文西湖野步至新堰¶
決決堰根水層層湖上田寒魚猶著底白鷺已飛前履¶
惜春泥滑衣從澀蔓牽偶來成野望歸興自留連¶
　　　未晴¶
<pb:KR4h0143_WYG_038-7b>¶
未晴初止雨蒸潤尚侵衣缺月如羞出荒雲不肯歸杏¶
花朱欲綻梅蕚雪將稀逺雁來何急衝風濕翅飛¶
　　　長蘆江口¶
風駕晚潮急浪頭相趂過水歸𤓰步小船下秣陵多鷗¶
舞不停翅鷰飛輕帖波今來學楚客薄暮愛漁歌¶
　　　渦口¶
秋水見灘底淺沙交浪痕白魚跳處急宿雁下時昏帶¶
月入渦尾落帆防石根清淮行未盡明日又前邨¶
<pb:KR4h0143_WYG_038-8a>¶
　　　海棠¶
江燕入朱閣海棠繁錦條醉生燕玉頰瘦聚楚宫腰曽¶
不分香去尤宜著意描誰能共吹笛樹下想前朝(嘗於/宋宣)¶
(獻宅見圖畫明皇於海棠花下/卧吹觱篥寧王吹笛黄旛綽拍)¶
　　　入滿浦¶
馬頭攙岸斗燕尾泊船齊風送寒潮急雲藏晩日低逢¶
人多楚語問客煮吳雞難覓枚臯宅蒼葭處處迷¶
　　　早發大信口¶
<pb:KR4h0143_WYG_038-8b>¶
犬吠知船解邨虚尚閉門霜泥粘纜尾氷水閣潮痕撇¶
撇鸊鵜去纎纎舴艋昏梅湖到不逺寄信向田園¶
　　　野望¶
新晴宜野望最愛是山前逺近花兼竹髙低水拍田呼¶
名鳥無數問姓客多年此地春耕晩吳牛樹底眠¶
　　　泛溪¶
中流清且平捨楫任船行漸近鷺猶立已遥邨覺横何¶
妨緑樽滿不畏晚風生屈賈江潭上愁多未適情¶
<pb:KR4h0143_WYG_038-9a>¶
　　　宣州雜詩¶
細雨春岡滑無因駐馬蹄裘單懐後侣風急過前溪近¶
市聞魚鼓穿林聽竹雞田家春正急炊飯待鋤犂¶
北客多懐北炰羊舉玉巵吾鄉雖處逺佳味頗相宜沙¶
水馬蹄鼈雪天牛尾貍寄言京國下能有幾人知¶
斫漆髙崖畔千筒不一盈野糧收橡子山屋㸃松明只¶
見樹堪種曽無田可耕兒孫何所樂向此是平生¶
　　　寄題南陵息亭蕖閣¶
<pb:KR4h0143_WYG_038-9b>¶
竹裡有清館池中多藕花日光穿岸脚水影射簷牙柱¶
穴蜂歸響爐檀火逼窊已知民訟息漉酒費巾紗¶
　　　依韻和表臣奎野亭¶
淮光抱城去山翠落樽前魯叟欲浮海楚人休問天野¶
雲將拂幔水鳥不驚船歴覽誰能賦今聞太守賢¶
　　　劉元忠遺金橘¶
南方生羙果具體橘包微韓彈有輕薄楚萍知是非甘¶
香奉華俎咀嚼破明璣欲换虀鹽腹盈匳忽我歸¶
<pb:KR4h0143_WYG_038-10a>¶
　　　送閬州駐泊荆供奉¶
青天不可上蜀道未嘗行每說褒斜險惟聞猿鳥聲去¶
為千里客自握一方兵所重恩威立無將邊戍輕¶
　　葉清臣¶
　　　送梵才大師歸天台¶
江水望不極楊花江面飛春風自無定逺客又言歸景¶
勝詩逾老心冥語亦稀從來林下意為謝北山薇¶
　　蔡襄¶
<pb:KR4h0143_WYG_038-10b>¶
　　　觀三聖御書應制¶
聖業存功徳宸毫冠藝文勢開千里浪光動九天雲法¶
駕乘時出仙都與世分皇心欽寳訓求治益精勤¶
　　　三月詣陳逋民¶
振衣凌曉色霽野縱遊韁莓潤溪雲重春深山露香林¶
幽風更細院静日偏長曽是天星外相從識酒鄉¶
　　　次韻翠巖寺¶
攬蔓巖扄峻交繩寳界平斜峰約雲勢乾樹起秋聲泉¶
<pb:KR4h0143_WYG_038-11a>¶
檻妨蛩響霜樓助月明㝠筌兼灑落警句一何清¶
　　　夏晩南墅¶
夏竹待前楹涼襟析舊酲疊雲封日茜斜雨著虹明魚¶
動池開暈蟬移樹減清葭洲烟向暝鳬騖自相迎¶
　　　和丘提刑聞新雁寄賈度支¶
翔雁來江渚秋容在逺空幾聲疎樹外一字斷雲中虛¶
館垂簷月平臯敗葉風裁詩託幽思幽思更無窮¶
　　　送别陳比部¶
<pb:KR4h0143_WYG_038-11b>¶
祖帳西郊道川原畫閣臨燒痕經雨活樹色入溪深斜¶
日明春態孤雲感客心何人知别意重把酒杯斟¶
　　　開州園縱民遊樂¶
風日朝來好園林雨後清遊魚知水樂戲蝶見春晴草¶
軟迷行迹花深隠笑聲觀民聊自適不用管絃迎¶
　　劉敞¶
　　　聽鐘¶
陋巷客囬轍夕陽鐘送秋寒聲漏空谷暝色下髙樓斗¶
<pb:KR4h0143_WYG_038-12a>¶
逐悲風起微兼逺角收旅懐傷急景聽此愧淹留¶
　　　西戎乞降¶
南國傳消息西戎送好音懐柔知帝力啟佑亦天心御¶
酒葡萄逺離宫苜蓿深仍聞編舊禮五嶽望君臨¶
　　　江行寄隠直¶
自念復逺適與君仍解攜天文鶉首尾地勢陜東西江¶
漢饒風雨關山盛鼓鼙離憂各易老秋意欲凄凄¶
　　　始秋¶
<pb:KR4h0143_WYG_038-12b>¶
秋色忽已改旅程殊未央水雲含變態山雨送凄涼杳¶
杳青楓暮菲菲白芷香多才悲屈宋揺落近滄浪¶
　　　山寺¶
野竹檀欒翠孤峰杳靄青山樓隨詰曲石路上空㝠雲¶
色移時合鐘聲隔岸聽似聞堪避世遊子未嘗經¶
　　　野望¶
江水不可越扁舟浮夕陽髙秋露寥落逺樹出毫芒澗¶
水清兼濁山苖緑映黄漁翁豈招隠何待唱滄浪¶
<pb:KR4h0143_WYG_038-13a>¶
　　　西域清平¶
西域諸都䕶崆峒獻凱歌兩階増羽籥萬里肅山河甲¶
第旃裘小春宫首蓿多雌雄雙匣劒棄置欲如何¶
　　　雪後登觀風樓¶
雪帶郊原闊城横碧玊齊夕陽寒似落逺樹望如迷旅¶
雁晴更急棲烏飢亂啼强歌非郢客竟日戀危梯¶
　　　梅花¶
澤國春還早山梅臘競花繽紛迷雪意浩蕩逼年華驛¶
<pb:KR4h0143_WYG_038-13b>¶
使紅塵逺江風短日斜芳菲恐易失愁思亂悲笳¶
　　　春隂¶
江上深雲聚城中暮景兼東風酒味淡小雨客愁添寒¶
色端侵牖斜陽不滿簾滯留成楚老卑濕意無嫌¶
　　　七月二日¶
西風過庭樹天氣颯然秋山雨纔成潤髙雲淡不流平¶
分感一葉逺興憶扁舟蟋蟀何須急羈人始欲留¶
　　　隂山¶
<pb:KR4h0143_WYG_038-14a>¶
隂山天下險鳥道上稜層抱石千年樹懸崖萬丈氷悲¶
歌愁倚劒側步怯扶繩更覺長安逺朝光午未升¶
　　　檀州¶
窮谷迥看盡孤城平望遥(自古北口山/至此都盡)市聲衙日集(此/州)¶
(衙日/市集)海蓋午時消(每旦海氣如霧至午/消盡土人謂之海蓋)冠帶才通漢山¶
川更入遼春風解氷雪最覺馬蹄驕¶
　　黄庶¶
　　　次韻和雪霽遊西湖¶
<pb:KR4h0143_WYG_038-14b>¶
雪㑹遊人意元朝變物華醉鄉銀作界詩客玉為家魚¶
影紋氷縠禽蹤篆霰沙餘英恐銷盡目斷夕陽霞¶
　　李覯¶
　　　秋熱¶
江湖限南鄙秋令到還稀節換空看厯人閒未趂衣齊¶
紈方得意厦燕莫言歸祇有松筠徑風髙暑氣微¶
　　　鑑湖夜泛¶
明月到樽前拏舟古岸邊亂山斜入霧逺水倒垂天酒¶
<pb:KR4h0143_WYG_038-15a>¶
氣熏龍戲歌聲弄鶴眠回頭嗤李郭此外更無仙¶
　　　送張鬷嘏¶
人意皆懐土嗟君無故園欲行須盡室此去又他門静¶
裡文章好貧來節行存振淹知有日倚伏豈虚言¶
　　　逺山¶
最能牽病眼天際一山横盡日是秋色無人知地名暗¶
時雲自合缺處路應平才子霑衣淚千秋共此情¶
　　　感秋¶
<pb:KR4h0143_WYG_038-15b>¶
徙倚重咨嗟非縁惜嵗華關山異鄉客砧杵别人家天¶
冷雲含日溪清水現沙屈魂終不返悲思更無涯¶
　　唐詢¶
　　　崐山¶
昔有人如玊兹山得羙名巖扃鎖積翠谷水斷餘聲喬¶
木今無在髙臺乆已傾如何崧嶽什獨詠甫侯生¶
　　陶弼¶
　　　送趙樞寺丞宰䖍化縣¶
<pb:KR4h0143_WYG_038-16a>¶
路入䖍雲去如何輕解攜人烟五嶺北星斗大江西煖¶
雪梅花樹晴雷贑石溪青衫欲無淚不奈鷓鴣啼¶
　　　題霞溪驛¶
歌聲野色中人樂嵗時豐暑雨隂陽雜秋田早晚同嶺¶
雲無烈日江樹足涼風自指香山語前邨有路通¶
　　　秋日登南城臺¶
江國家書少秋臺寒草生無人來逺渡盡日上髙城落¶
照懸漁市孤烟起戍營東籬故園菊又向酒中傾¶
<pb:KR4h0143_WYG_038-16b>¶
　　　過思明¶
幾年來瘴外此夜宿溪中照枕殘雞月吹燈落葉風盧¶
循猶偽國楊僕已衰翁起戴寒星去邨箭燒影紅¶
　　周惇頤¶
　　　贈譚虞部致仕¶
清時望郎貴白首故鄉歸有子紆藍綬將孫著綵衣松¶
喬新道院鶴老舊漁磯知止自髙徳寧為遯者肥¶
　　　同宋復古遊大林寺¶
<pb:KR4h0143_WYG_038-17a>¶
三月山方煖林花互照明路盤層頂上人在半空行水¶
色雲含白禽聲谷應清天風拂布袂縹緲覺身輕¶
　　邵雍¶
　　　春盡後園閒步¶
緑樹成隂日黄鸝對語時小渠初瀲灔新竹正參差倚¶
杖閒吟乆攜童引歩遲好風知我意故故向人吹¶
　　石揚休¶
　　　謝吳僧文瑩攜琴過訪¶
<pb:KR4h0143_WYG_038-17b>¶
鄭衛湮俗耳正聲追不回誰傳廣陵操老盡嶧陽材古¶
意為師復清風尋我來幽隂竹軒下重約月明開¶
　　司馬光¶
　　　和宋子才郎中孟秋省直¶
夜乆殘暑盡好風來滿襟牀空唯置枕冠小不施簮竹¶
影亂涼月林稍轉曉參人心有喧寂何必卧雲岑¶
　　　館宿遇雨懐諸同舍¶
佳雨濯煩暑翛然生曉涼森沉殿瓦碧羃歴井苔蒼院¶
<pb:KR4h0143_WYG_038-18a>¶
静杉篁秀人閒鐘鼓長慿誰同把酒清興窅相望¶
　　　遊瀍上劉氏園¶
日煖孤臺迥露濃幽徑微茅齋舉白飲沙溆踏青歸照¶
水清滿眼穿林香濕衣莫言春尚淺已有杏花飛¶
　　　漁父¶
楚岸橘花香扁舟泛𣺌茫短蓑衝密雨素髮净秋霜煙¶
外鳴榔逺波間擲線長無人識名姓擊楫入滄浪¶
　　　山中早春¶
<pb:KR4h0143_WYG_038-18b>¶
山木欣欣意春光次第催欹巾望歸雁伏檻聽新雷巖¶
静聞氷拆巢空喜燕來澗花從寂寞亦向草堂開¶
　　　湖上邨家¶
萬頃寒煙外茅茨枕碧流楓林巢乳鶴沙溆亂鳴鷗漠¶
漠菰蒲晩蒼蒼蘆荻秋欲過南浦去籬下出漁舟¶
　　　南湖¶
宋都南野水花栁媚名園鳥起沙留迹魚驚浪結痕朱¶
橋通别島白路出荒邨城邑雖云邇常無車馬喧¶
<pb:KR4h0143_WYG_038-19a>¶
　　　西谿公讌¶
五馬非從樂西城念勸功翠帷低映水紅斾不勝風葉¶
脫青山静雲歸碧落空淹留盡佳興新月漸䑃朧¶
　　　歸田詩¶
松菊陶潛宅蓬蒿仲蔚家行遊笻杖瘦嘯傲幅巾斜屋¶
小疎茅覆門深亂栁遮邨童迎客至竹帚掃桃花¶
桑柘緑無際田間戴勝飛清醪迎社熟鳴雉向春肥執¶
耒時將急銜杯日漸稀四鄰能共樂招飲莫相違¶
<pb:KR4h0143_WYG_038-19b>¶
　　　古松¶
摧頺巖壑間磊落得天頑香葉低漸水餘根倒挂山白¶
猿窺子落黄鶴認巢還不乆應為石莓苔舊已斑¶
　　　和樂道自河外南轅過宜芳雨晴和氣景物可¶
　　　愛馬上偶成¶
京洛春應老河邊初解顔碧浮烟際草翠滴雨餘山目¶
極褰帷外詩成攬轡間滿川桃李色共喜傳車還¶
　　　宜甫東樓晩飲¶
<pb:KR4h0143_WYG_038-20a>¶
賓主俱歡醉髙樓迥倚空形忘羈檢外酒散笑談中晚¶
市烟初白秋園葉半紅登臨不厭數朝夕是寒風¶
　　　玊徽亭¶
房公昔漂泊置酒此鳴琴人事有憂樂山光無古今風¶
流俱寂寞結構尚蕭森松竹含虛籟猶疑絃上音¶
　　　清燕亭¶
波澄䕃羣木永日湛清華碧篠静秋色白蘋低晩花松¶
聲工醒酒泉味最便茶外事付丞掾無妨風景嘉¶
<pb:KR4h0143_WYG_038-20b>¶
　　　送峽州陳亷秘丞¶
地險三巴口江流百折蟠騶珂通峽響門㦸照秋寒翠¶
壁虎牙石素花狼尾灘孫劉置柵處細為寫圖看¶
　　　送趙書記之官華州¶
車馬西城外遥遥未有塵辭梁猶帶雪過洛漸生春幕¶
府斜依嶽闗山曲抱秦曩來謨畫拙不必笑箭人¶
　　　送張寺丞知富順監¶
漢家五尺道置吏撫南夷欲使文翁教兼令孟獲知盤¶
<pb:KR4h0143_WYG_038-21a>¶
羞蒟醬實歌雜竹枝詞取酒須勤醉鄉關不可思¶
　　　閒居呈復古¶
閒居雖嬾放未得便無營伐木添山色穿渠擘水聲經¶
霜收芋美帶雨接花成前日鄰翁至柴門掃葉迎¶
　　　和之美河西列岫亭二首¶
秋山對疎牖羈客倦登臨雨後嵐光活晴初落照深素¶
波明别浦赤葉映衰林佇目寂無語何人知此心¶
亭臯資逺矚秋思浩無涯雁唼牽菱蔓童歌出荻花壟¶
<pb:KR4h0143_WYG_038-21b>¶
荒猶叱犢枝暗稍棲鴉烟靄藏東渚慿軒莫望家¶
　　　送章伯鎮知湖州¶
江外饒佳郡吳興天下稀蓴羮紫絲滑鱸膾雪花肥星¶
斗寒相照烟波碧四圍栁侯還作牧草樹轉清輝¶
　　　送王伯初通判婺州¶
煜爚屏星駕迢遥婺女區嵐光晴向背溪溜暖縈紆萬¶
室鳴機杼千艘隘舶艫若逢耆舊問能說隠侯無¶
　　吕公弼¶
<pb:KR4h0143_WYG_038-22a>¶
　　　琴臺¶
烟樹重城側琴臺千古餘早為梁苑客晚向茂陵居賦¶
給尚書筆歸乘使者車清風覿舊隠長自聳鄉閭¶
　　范鎮¶
　　　韓太丞同守成都¶
近境連桑麥先遊盛竹林(大阮郎中/嘗任西蜀)併將懐舊意持作¶
恵時心藻思春生筆清機月滿襟成風錦江曲迥上玊¶
山岑¶
<pb:KR4h0143_WYG_038-22b>¶
春色草將深春寒栁未隂青天指行棧渌水蕩離襟後¶
乗何為託前旌喻此心南枝倦飛翼慿為寄歸音¶
　　　遊昭覺寺¶
炎蒸無處避此地忽如寒松砌行無際石房禪自安鴛¶
鴦秋草漲蝙蝠晩庭寛登眺見田舍衡茅半不完¶
　　王珪¶
　　　梅花¶
冷香疑到骨瓊艶幾堪餐半醉臨風折清吟拂曉觀贈¶
<pb:KR4h0143_WYG_038-23a>¶
春無限意和雪不知寒桃李有慚色枯枝託並欄¶
　　　依韻恭和聖製龍圖天章閣觀三聖御書¶
半夜傳君召西清閱帝文筆迴丹穴鳳歌起沛鄉雲御¶
幄金虯轉仙墀羽仗分為章自天縱况復睿心勤¶
　　　和王原叔内翰有懐¶
暮鑰嚴温省宵鈴静浴堂銀花無奈萎瑶草又還芳夢¶
乆聞仙笛班清犯曉霜帝閽何所叩一炷祝堯香¶
　　王安石¶
<pb:KR4h0143_WYG_038-23b>¶
　　　東臯¶
起伏晴雲逕縱横暖水陂草長流翠碧花逺沒黄鸝楚¶
製從人笑吳吟得自怡東臯興不淺遊走及芳時¶
　　　嵗晩¶
月映林塘澹風含笑語涼俯窺憐浄緑小立佇幽香攜¶
幼尋新菂扶衰坐野航延縁乆未已歳晩惜流光¶
　　　秋夜¶
幔逗長風細窗留半月斜浮烟暝緑草泫露冷黄花獨¶
<pb:KR4h0143_WYG_038-24a>¶
曳縁雲䇿仍尋渡水槎歸時參夜半鄰犬静中譁¶
　　　即事¶
徑煖草如積山晴花更繁縱横一川水髙下數家邨静¶
憩雞鳴午荒尋犬吠昏歸來向人說疑是武陵源¶
　　　雁¶
北去還為客南來豈是歸倦投空渚泊飢帖冷雲飛垣¶
柵雞長煖溝池騖自肥憐渠不知此更墮野人機¶
　　　懐吳顯道¶
<pb:KR4h0143_WYG_038-24b>¶
南郭紅亭冷西山白道曛江光凌翠氣洲色亂黄雲嵗¶
暮誰邀客情親故憶君天涯獨惆悵歸鳥黑紛紛¶
　　　題齊安寺山亭¶
此山無躑躅故國有黄梅悵望心常折慇懃手自栽暮¶
年逢火改晴日對花開萬里烏塘路春風自往來¶
　　　旅思¶
此身南北老愁見問征途地大蟠三楚天低入五湖看¶
雲心共逺步月影同孤慷慨秋風起悲歌不為鱸¶
<pb:KR4h0143_WYG_038-25a>¶
　　　烏塘¶
地僻居人少山稠伏獸多怒貍朝搏雁饞虎夜窺騾籬¶
落生孫竹門庭上女蘿未應悲寂寞六載一經過¶
　　　欲歸¶
水漾青天暖沙吹白日隂塞垣春錯莫行路老侵尋緑¶
稍還幽草紅應動故林留連一杯酒滿眼欲歸心¶
　　　發館陶¶
促轡數殘更時聞雞一鳴春風馬上夢沙路月中行笳¶
<pb:KR4h0143_WYG_038-25b>¶
鼓逺多思衣裘寒始輕稍知田父穏燈火閉柴荆¶
　　　壬辰寒食¶
客思似楊栁春風千萬條更傾寒食淚欲漲冶城潮巾¶
髮雪争出鏡顔朱早凋未知軒冕樂但欲老漁樵¶
　　　宿雨¶
緑攪寒蕪出紅争煖樹歸魚吹塘水動雁拂塞垣飛宿¶
雨驚沙盡晴雲晝漏稀却愁春夢短燈火著征衣¶
　　　秋露¶
<pb:KR4h0143_WYG_038-26a>¶
日月凋何急荒庭露送秋初疑宿雨泫稍怪曉霜稠曠¶
野將馳獵華堂已御裘空令半夜鶴抱此一端愁¶
　　　將次洺州憩漳上¶
漠漠春風裡茸茸緑未齊平田鴉散啄深樹馬迎嘶地¶
入河流曲天隨日去低髙城已在眼聊復解輕齎¶
　　　和仲庶夜過新開湖憶沖之仲涂共泛¶
水逺浮秋色河空洗夜氛行隨一明月坐失兩孤雲露¶
髮此時濕風顔何處醺淹留各有趣不比漢三君¶
<pb:KR4h0143_WYG_038-26b>¶
　　　春日¶
冉冉春行暮菲菲物競華鶯猶求舊友燕不背貧家室¶
有賢人酒門無長者車醉眠聊自適歸夢到天涯¶
　　　秋興和冲卿¶
雲浮朝慘淡風起夜颼飀欲作氷霜地先迴草樹秋征¶
人倚笛怨思婦向砧愁為問隨陽雁哀鳴豈有求¶
　　　江亭晩眺¶
日下崦嵫外秋生砊碭間清江無限好白鳥不勝閒雨¶
<pb:KR4h0143_WYG_038-27a>¶
過雲收嶺天空月上灣歸鞍侵調角回首六朝山¶
　　　金山寺¶
重經髙處寺一與白雲親樹木有春意江山如故人幽¶
軒含氣象偏影落風塵日暮臨歸去徘徊欲損神¶
　　　揖仙閣¶
結閣揖仙子疏塘臨隠扉水花紅四出山竹翠相圍雲¶
度疑軿下鳬驚恐舄飛蜀韁寧可恃投釣此忘歸¶
　　　舟夜即事¶
<pb:KR4h0143_WYG_038-27b>¶
火炬臨遥岸餘光照客船水明魚中餌沙煖鷺忘眠感¶
慨無窮事遲回欲曉天山泉如有意枕上送潺湲¶
　　　寄深州鼂同年¶
秀色歸荒隴新聲換氄毛日催花蘂急雲避雁行髙駐¶
馬旌旗暖傳觴鼓吹豪班春不知負短髪為君搔¶
　　　自白上邨入北寺二首¶
木杪田家出城隂野逕分溜渠行碧玉畦稼卧黄雲薄¶
槿臙脂染深荷水麝焚夕陽人不見雞騖自成羣¶
<pb:KR4h0143_WYG_038-28a>¶
雨過百泉出秋聲連衆山獨尋飛鳥外時渡亂流間坐¶
石偶成歇看雲相與還㑹須營一畝長此聽潺湲¶
　　　次韻景仁雪霽¶
新聲生屋霤殘㸃著垣衣委翳無多在飄零不更飛坳¶
中餘宿潤暖處自朝暉稍見青青色還從栁上歸¶
　　　次韻范景仁二月五日夜風雪¶
何知此邂逅談笑接清揚對雪知春淺回燈惜夜長密¶
雲通炫晃殘月墮㝠茫故有臨卭客抽毫興未忘¶
<pb:KR4h0143_WYG_038-28b>¶
　　　崑山慧聚寺次張祜韻¶
峰嶺互出沒江湖相吐吞園林浮海角臺殿擁山根百¶
里見漁艇萬家藏水邨地偏來客少幽興祗桑門¶
　　　江上二首¶
潮連風浩蕩沙引客淹留落日更清坐空江無近舟共¶
看蒹葦宅聊即稻粱謀未敢嗟艱食凶年半九州¶
書自江邊使鄉鄰病餓稠何言萬里客更作百年憂補¶
敗今誰䘏趨生我自羞西南雙病眼落日倚扁舟¶
<pb:KR4h0143_WYG_038-29a>¶
　　　暮春¶
春期行晼晩春意賸芳菲曲水應修禊披香未試衣雨¶
花紅半墮烟樹碧相依悵望夢中地王孫底不歸¶
　　　遊北山¶
攬轡出東城登臨目暫明烟雲藏古意猿鶴弄秋聲客¶
坐苔紋滑僧眠樾䕃清賞心殊未已山日下西榮¶
　　韓維¶
　　　春朝¶
<pb:KR4h0143_WYG_038-29b>¶
燕語聞多日蠶眠過幾宵花深不辨蝶栁暗欲迷橋便¶
面金環重障泥玉勒驕黄公酒壚上誰貰阮孚貂¶
　　　象之以山藥見¶
龍山有遊客贈藥滿筠籠葉漬沙泉碧苗分石竇紅斸¶
應侵曉露來喜及春風却笑丹砂逺辛勤勾漏翁¶
　　　自静教院晩步潩上¶
雪盡岡頭路風和臘後天人安閒淡内鳥下寂寥前凍¶
水晴初浪荒城晩自烟西橋車馬急歸意尚留連¶
<pb:KR4h0143_WYG_038-30a>¶
　　　西墅¶
城居不為惬言適西陂岡雀噪野堂静雞鳴春日長書¶
棚落幽蠧佛幔掩餘香釋子廬巖至清談殊未央¶
　　范純仁¶
　　　早行¶
夙駕冒輕寒身勞意自閒鳴雞起遥墅殘月滿空山水¶
落灘沙白林稀落葉殷東方上朝旭始免畏途艱¶
　　　寒食日泛舟¶
<pb:KR4h0143_WYG_038-30b>¶
合友逢佳節攜尊泛碧流溪風銷酒力烟樹入春愁羣¶
鴨開波練疏雲透月鈎平生懐古意最羨五湖游¶
　　　和韓侍中上已日㑹興慶池¶
波漲朱闌下山明綺席前畫橈飛彩鷁紅斾照清漣東¶
閣隨開府嘉賓盡謫仙夕陽歸騎外芳草緑綿綿¶
　　　觀終南採氷¶
凝結自太古蒼崕潛閟深炎蒸當六月皎潔正千尋金¶
盌通珠液青蠅避玉碪焦勞方旰昃聊可沃君心¶
<pb:KR4h0143_WYG_038-31a>¶
　　　和閻灝中秋賞月¶
萬里邊城月清輝徹北庭沙侔霜霰白圃失蕙蘭青影¶
亂林篩玊光長隙透星南飛有歸雁羨爾故先聽¶
　　　子駿君實約游園遇雨而止¶
不盡陪從樂端居若絆羈雨餘添草色寒更展花期舉¶
目紅芳阻搔頭素髮垂清尊難獨酌終夜起相思¶
　　祖無擇¶
　　　齋中即事¶
<pb:KR4h0143_WYG_038-31b>¶
軍壘無多事朝晡且放衙吏人如野鹿公署似僧家京¶
信因求藥賓歡為鬭茶忘懐塵俗外枕藉祗南華¶
　　　吏隠宜春郡¶
吏隠宜春郡溪山若畫圖纎鱗時自躍幽鳥静相呼曉¶
浪噴寒雨晴嵐鏁緑蕪漁樵本無事搔首重踟蹰¶
　　　春郊即事¶
東方驅曉騎南畝勸春耕試與牧童語因知林鳥名雨¶
前茶正小社後酒猶清可笑豚蹄祝篝車望豈輕¶
<pb:KR4h0143_WYG_038-32a>¶
　　鄭俠¶
　　　和孟堅二月晦同出城¶
花栁接重闉三分破二春江雲初弄雪壟麥旋收新纓¶
紱嗟塵事農桑羨野民暫陪遊樂乗此日是何辰¶
　　吳中復¶
　　　西園十詠(録六首/)¶
　　　　西樓¶
信羙他鄉地登臨有故樓清風破大暑明月轉髙秋朝¶
<pb:KR4h0143_WYG_038-32b>¶
暮岷山秀東西錦水流賓朋逢好景把酒為遲留¶
　　　　衆熈堂¶
亭枕方塘上軒開四照新花涵清露曉風巻緑波春日¶
暖眠汀鷺荷翻躍錦鱗熙熙遊宴地行樂慰西人¶
　　　　竹洞¶
隂森過百步屈曲鎖莓苔翠色寒無改清風時自來葉¶
籠蒼玊榦路入碧雲堆吏散無公事支笻到幾回¶
　　　　方物亭¶
<pb:KR4h0143_WYG_038-33a>¶
草木蟲魚部披尋自古無飛沉天産異生植土風殊物¶
色隨心匠形容記繢圖虚亭玩真意浩思滿江湖¶
　　　　翠柏亭¶
衆木墜黄葉皴皮抱翠枝自然根性異不為雪霜移靈¶
潤承多露清隂貫四時婆娑歲寒意每到坐遲遲¶
　　　　流杯亭¶
結客乗公暇流觴逐浩歌亂峰晴倒影曲水宛迴波小¶
海逢元巳蘭亭記永和西州行樂事應比晉賢多¶
<pb:KR4h0143_WYG_038-33b>¶
　　馮山¶
　　　題靈溪寺¶
野寺無俗氣勝遊方此迴水清巴字近僧慧錦屏來秋¶
閣山要起溪門竹引開塵蹤不須掃留恨寄蒼苔¶
　　　寄髙梁守勾輔元¶
北按經時出南歸計日趨幽花明澗水細雨潤春途就¶
歇開新醖催行趂早餔故人休問吏相見且歡娯¶
　　　施州道上遇雪¶
<pb:KR4h0143_WYG_038-34a>¶
易下山中雪初寒塞上途郵燈催客起澗水雜猿呼密¶
綴林驚秀輕䝉石變枯無人來寫取十幅李成圖¶
　　沈遘¶
　　　次韻和景彞秋興¶
蘭蕙含清露芙蕖墮緑波暑隨朝雨盡涼入暮天多已¶
覺金行早誰調玊燭和西風但髙詠將奈緑醅何¶
　　　次韻和君實苦雨三首¶
浩浩雨不止寥寥風且寒敢言裘褐具尚幸室廬完彌¶
<pb:KR4h0143_WYG_038-34b>¶
月天形晦無時轍跡乾田臯何處在誰復顧蕭蘭¶
不見清秋月悠悠已過弦重陽初未解委照固無偏安¶
得長風御都驅宿靄旋還當三五夕圓魄獨當天¶
積潦髙秋後幽居病客心每憐荷折蓋猶愛菊包金獨¶
坐有餘恨臨觴莫厭深多情省郎直永夜祗清吟¶
　　　許當郎中自温陵寄詩叙舊遊之感奉酬¶
少小温陵客于今記昔遊故人情最厚嘉句逺相求勝¶
事成陳迹流年换白頭僧房屢題壁知有舊痕不¶
<pb:KR4h0143_WYG_038-35a>¶
　　沈遼¶
　　　出瀟湘泊蒲洲¶
汎汎瀟江水天生西北流蒼烟開蜑市曉日下蒲洲清¶
曠適幽步方羊如昔遊何為沙上鳥相避小山頭¶
　　　贈廣祐上人¶
不入四明路侵尋已十年葛藤論往事蟬蛻想蒼烟松¶
下數株石巖前千丈泉何為不肯住芒屩更參禪¶
　　王令¶
<pb:KR4h0143_WYG_038-35b>¶
　　　庭草¶
庭草緑毰毸庭花閒自開長鴻抱寒去輕燕逐春來時¶
節看風栁生涯寄酒杯傷春欲誰語游子正徘徊¶
　　　暮歸馬上口占¶
林密邨邨暗寒鴉處處啼水光連野白雪意逐雲低風¶
勁童呵指泥深馬失蹄客心兼暮色歸去兩悽悽¶
　　程顥¶
　　　遊紫閣山¶
<pb:KR4h0143_WYG_038-36a>¶
仙掌逺相招縈紆渡石橋暝雲生澗底寒雨下山腰樹¶
色千層亂天形一罅遥吏紛難乆駐回首羨漁樵¶
　　　陳公廙園修禊事席上賦¶
盛集蘭亭舊風流洛社今坐中無俗客水曲有清音香¶
篆來還去花枝泛復沉未須愁日暮天際是輕隂¶
　　文同¶
　　　東谷茅齋¶
野徑轉深密静無車馬痕松花金粉墮苔葉翠茸翻蟲¶
<pb:KR4h0143_WYG_038-36b>¶
鳥春音雜烟雲晩色昏俗塵何處入長是掩谿門¶
　　　田舍¶
園林曉氣清籬巷夕陽明石竇聞寒碓烟坡見晩耕豚¶
蹄共禱賽龜殻問隂晴欲識豐年樂一邨雞犬聲¶
　　　春閨¶
枕帶縈春思窗紗漏曉光蠨蛸傷逺别鶗鴂感流芳妝¶
匣蒸殘粉薰爐試舊香洞房燈燭外只有夢悠揚¶
　　　永泰劉令清曦亭¶
<pb:KR4h0143_WYG_038-37a>¶
木杪照初日捲簾知曉晴軒窻無限思圖史有餘清露¶
下濛花重風來泛竹輕何須嫌五斗持此謝淵明¶
　　　前溪獨遊¶
溪水碧溶溶紆餘短彴通小灘晴靄外獨鶴夕陽中倚¶
杖對清瀨披襟當好風幾時歸住此長下釣魚筒¶
　　　重過舊學山寺¶
當年讀書處古寺擁羣峰不改嵗寒色可憐門外松有¶
僧皆老大待客轉從容又下白雲去樓頭敲暮鐘¶
<pb:KR4h0143_WYG_038-37b>¶
　　　過友人溪居¶
籬巷接菰蒲閒扉掩自娯水蟲行插岸林鳥過提壺白¶
浪揺秋艇青烟蓋晩㕑主人誇野飯為我煮新蘆¶
　　　和梨花¶
素質静相依清香暖更飛笑從風外歇啼向雨中歸江¶
令歌瓊樹甄妃夢玉衣畫堂明月地常此惜芳菲¶
　　　夏日翠漪堂¶
湖水碧溶溶寒漪四望通龜魚遊浩𣺌鳬鷖下虚空爽¶
<pb:KR4h0143_WYG_038-38a>¶
氣吟忩外清光釣艇中一襟時自快多謝北軒風¶
　　　面川亭¶
幽亭最孤絶直入亂叢間近晩獨來此有誰相與閒巻¶
簾通大野臨檻數前山便欲教攜酒陶然踏月還¶
　　　邨邡道中¶
驅馬下遥川殘陽促晩鞭髙林夾廣道亂水入平田邨¶
落晴如畫桑林晝起烟飛鴻正南下歸意滿雲邊¶
　　　野逕¶
<pb:KR4h0143_WYG_038-38b>¶
山圃饒秋色林亭近晩晴禽蟲依月令藥草帶人名排¶
石鋪衣坐看雲緩帶行官閒惟此樂與世欲無營¶
　　　弄珠亭下栁¶
江栁早春前濛濛弄紫烟未容長作帶已見亂飛綿逺¶
外分晴島深中泊暮船惟應漢水色奈爾一年年¶
　　　寄子駿運使(時按西鄉/)¶
西鄉巴嶺下嶮道入孱顔使騎到荒驛野禽啼亂山問¶
民青靄裡訪古白雲間幾日南城路新詩滿軸還¶
<pb:KR4h0143_WYG_038-39a>¶
　　俞汝尚¶
　　　夏日閒居¶
無人到窮巷長日守閒居宿火惟烘藥喜晴還曬書鄰¶
翁伴邨酒穉子課園蔬門外蒿莱地泥深不用鋤¶
　　徐積¶
　　　秋雲¶
淡似秋河水濃於春塢烟隴頭寒塞雁峽外晩江天忽¶
斷月華墜乍明虹影連西風休强管飛勢自翩翩¶
<pb:KR4h0143_WYG_038-39b>¶
　　蘇軾¶
　　　太白山下早行至横渠鎮書崇夀院壁¶
馬上續殘夢不知朝日升亂山横翠幛落月澹孤燈奔¶
走煩郵吏安閒愧老僧再遊應眷眷聊亦記吾曽¶
　　　仙遊潭五首(録四首/)¶
　　　　潭¶
翠壁下無路何年雷雨穿光揺巖上寺深入影中天我¶
欲然犀看龍應抱寳眠誰能孤石上危坐試僧禪¶
<pb:KR4h0143_WYG_038-40a>¶
　　　　南寺¶
東去愁攀石西來怯渡橋碧潭如見試白塔苦相招野¶
饋慚微薄邨沽慰寂寥路窮斤斧絶松桂得干霄¶
　　　　北寺¶
唐初傳有此亂後不留碑畏虎關門早無邨得米遲山¶
泉自入甕野桂不勝炊信美那能乆應先學忍飢¶
　　　　玊女洞¶
洞裡吹簫子終年守獨幽石泉為曉鏡山月當簾鈎嵗¶
<pb:KR4h0143_WYG_038-40b>¶
晩松楓盡人歸霧雨愁送迎應鄙陋誰繼楚臣謳¶
　　　次韻子由緑筠堂¶
愛竹能延客求詩剰挂牆風梢千纛亂月影萬夫長谷¶
鳥驚碁響山蜂識酒香只應陶靖節㑹聽北窓涼¶
　　　獨遊富陽普照寺¶
富春真古邑此寺亦唐餘鶴老依喬木龍歸䕶賜書連¶
筒春水逺出谷曉鐘疎欲繼江潮韻何人為起予¶
　　　遊鶴林招隠¶
<pb:KR4h0143_WYG_038-41a>¶
郊原雨初霽春物有餘妍古寺滿修竹深林聞杜鵑睡¶
餘栁花墮目炫山櫻然西窓有病客危坐看香烟¶
　　　訪張山人得山中字二首¶
魚龍隨水落猿鶴喜君還舊徳丘墟外新堂紫翠間野¶
麋馴杖履幽桂出榛菅灑掃門前路山公亦愛山¶
萬木鎮雲龍天留與戴公路迷山背向人在瀼西東薺¶
麥餘春雪櫻桃落晚風入城都不記歸路醉眠中¶
　　　過淮贈景山兼寄子由¶
<pb:KR4h0143_WYG_038-41b>¶
過淮山漸好松檜亦蒼然靄靄藏孤寺泠泠出細泉故¶
人真吏隠小檻帶巖偏却望臨淮市東風笑語傳¶
　　　乗舟過賈收水閣收不在見其子三首¶
愛酒陶元亮能詩張志和青山來水檻白雨滿漁蓑淚¶
垢添丁面貧低舉案蛾不知何所樂竟夕獨酣歌¶
嫋嫋風蒲亂猗猗水荇長小舟浮鴨緑大杓瀉鵞黄得¶
意詩酒社終身魚稻鄉樂哉無一事何處不清涼¶
曳杖青苔岸繫船枯栁根徳公方上冢季路獨留言已¶
<pb:KR4h0143_WYG_038-42a>¶
占蒲魚港更開松菊園從兹來往數兒女自譍門¶
　　　覺真院有洛花花時不暇往四月十八日與劉¶
　　　景文同往賞枇杷¶
緑暗初迎夏紅殘不及春魏花非老伴盧橘是鄉人井¶
落依山盡巖崕發興新嵗寒君記取松雪看蒼鱗¶
　　　發廣州¶
朝市日已逺此身良自如三杯軟飽後一枕黒甜餘蒲¶
澗疎鐘外黄灣落木初天涯未覺逺處處各樵漁¶
<pb:KR4h0143_WYG_038-42b>¶
　　　新年五首¶
曉雨暗人日春愁連上元水生挑菜渚烟濕落梅邨小¶
市人歸盡孤舟鶴踏翻猶堪慰寂寞漁火亂黄昏¶
北渚集羣鷺新年何所之盡歸喬木寺分占結巢枝生¶
物㑹有役謀身各及時何當禁畢弋看引雪衣兒¶
海國空自煖春山無限清氷谿分瘴雨雪菌到江城更¶
待輕雷發先催凍筍生豐湖有藤菜似可敵蓴羮¶
小邑浮橋外青山石㟁東茶槍燒後有麥浪水前空萬¶
<pb:KR4h0143_WYG_038-43a>¶
户不禁酒三年真識翁結茅來此住嵗晩有無同¶
荔子幾時熟花頭今已繁探春先揀樹買夏欲論園居¶
士常攜客參軍許叩門明年更有味懐抱帶諸孫¶
　　　食荔枝(并引/)¶
　　恵州太守東堂祠故相陳文恵公堂下有公手植¶
　　荔枝一株郡人謂之將軍樹今歲大熟賞啖之餘¶
　　下逮吏卒其髙不可致者縱猿取之¶
丞相祠堂下將軍大樹旁炎雲駢火實瑞露酌天漿爛¶
<pb:KR4h0143_WYG_038-43b>¶
紫垂先熟髙紅挂逺揚分甘徧鈴下也到黑衣郎¶
　　　倦夜¶
倦枕厭長夜小窓終未明孤邨一犬吠殘月幾人行衰¶
髩乆已白旅懐空自清荒園有絡緯虛織竟何成¶
　　　次韻江晦叔二首¶
人老家何在龍眠雨未驚酒船回太白稚子候淵明幸¶
與登仙郭同依坐嘯成小樓看月上劇飲到參横¶
鐘鼓江南岸歸來夢自驚浮雲世事改孤月此心明雨¶
<pb:KR4h0143_WYG_038-44a>¶
已傾盆落詩仍翻水成二江争送客木杪看橋横¶
　　　荆州十首(録四首/)¶
遊人出三峽楚地盡平川北客隨南賈吳檣間蜀船江¶
侵平野斷風捲白沙旋欲問興亡意重城自古堅¶
南方舊戰國慘淡意猶存慷慨因劉表凄凉為屈原廢¶
城猶帶井古姓聚成邨亦解觀形勢昇平不敢論¶
朱檻城東角髙王此望沙江山非一國烽火畏三巴戰¶
骨淪秋草危樓倚斷霞百年豪傑盡擾擾見魚鰕¶
<pb:KR4h0143_WYG_038-44b>¶
沙頭煙漠漠來往厭喧卑野市分麞閙官帆過渡遲遊¶
人多問卜傖叟更攜龜日暮江天静無人唱楚辭¶
　　　出城送客不及步至溪上¶
春來六十日笑口幾時開㑹作堂堂去何妨得得來倦¶
遊行老矣舊隠賦歸哉東望峨嵋小廬山翠作堆¶
　　　宋復古畫瀟湘晩景圖三首¶
西征憶南國堂上畫瀟湘照眼雲山出浮空野水長舊¶
遊心自省信手筆都忘㑹有衡陽客來看意𣺌茫¶
<pb:KR4h0143_WYG_038-45a>¶
　落落君懐抱山川自屈蟠經營初有適揮灑不應難江¶
　市人家少烟邨古木攅知君有幽意細細為尋看¶
　咫尺殊非少隂晴自不齊徑蟠趨後崦水㑹赴前溪自¶
　說非人意曽經入馬蹄他年宦遊處應話劒山西¶
　　　　去嵗與子野遊逍遥堂日欲沒因並西山叩羅¶
　　　　浮道院至已二鼓矣遂宿於西堂今嵗索居儋¶
　　　　耳子野復來相見作詩贈之¶
　往嵗追歡地寒窓夢不成笑談驚半夜風雨暗長檠雞¶
<pb:KR4h0143_WYG_038-45b>¶
　唱山椒曉鐘鳴霜外聲只今那復見髣髴似三生¶
　　　　次韻定慧欽長老見寄¶
　左角看破楚南柯聞長滕鈎簾歸乳燕穴紙出癡蠅為¶
　䑕常留飯憐蛾不㸃燈﨑嶇真可笑我是小乗僧¶
　¶
　¶
　¶
御選宋詩巻三十六¶
