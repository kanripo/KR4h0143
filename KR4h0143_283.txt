# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.301620
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百十四
<pb:KR4h0143_WYG_283-1a>¶
　欽定四庫全書¶
御選明詩卷一百十四¶
　　七言絶句十四¶
　　　馮鼎爵¶
　　　　春游和單狷菴韻¶
　紅板橋頭黄土牆紫藤千縷寄垂楊箇中不是凡人境¶
　行到前溪有異香¶
　朝雉驚人掠岸飛櫻桃初實杏梅肥落花莫謂無情物¶
<pb:KR4h0143_WYG_283-1b>¶
　不傍游絲傍釣磯¶
　休唱前人懊惱歌歡時較少恨時多芳菲滿目猶如此¶
　開到荼䕷更若何¶
　欲雨偏晴頼好風又㸔水脚趂霞紅游人盡逐繁華去¶
　我自鳴橈鷗鷺中¶
　　　郭金臺¶
　　　　元日新晴漫吟¶
　雪裏梅花綻蘂勻初暘又照桞枝新今朝山色青如黛¶
<pb:KR4h0143_WYG_283-2a>¶
只合樓頭望蚤春¶
　　沈章¶
　　　隋堤懐古¶
䢴溝新碧晚濤平楊桞曽遮殿脚行誰道雷塘歌吹歇¶
月明重按玉簫聲¶
　　　天池寺¶
竊栗猿雛戲法幢天池中劈石門雙深山不是無燈火¶
解惜飛蛾夜觸牕¶
<pb:KR4h0143_WYG_283-2b>¶
　　吳䎖¶
　　　懐熊檗菴師在靈巖¶
朝衣脱去更翛然慧業生來即解禪縱説江南風景好¶
舊人慵對李龜年¶
　　　憶王汝成吹笛¶
夜半清歌遶苑屏更兼羗笛動人聽吳郎一去春無主¶
誰擫新聲入洞庭¶
　　朱隗¶
<pb:KR4h0143_WYG_283-3a>¶
　　　虎丘春眺¶
桃花水漲没桃溪掩映紅橋碧草齊萬樹垂楊深雨裏¶
村南村北鵓鳩啼¶
　　　佛惠河亭¶
榕葉蕭蕭下水亭瓦燈殘燄伴寒星荒藤苦竹聲相切¶
却作湘江夜雨聼¶
　　　西湖偶作¶
故園籬豆綻涼風酒簿衣單古寺中正恐秋聲聼不得¶
<pb:KR4h0143_WYG_283-3b>¶
清霜禁殺絡絲蟲¶
　　孫淳¶
　　　倪君益以燈字索詩¶
畵船前月醉西陵曽羡新歌續采菱歸後但逢漁火出¶
夢中猶認六橋燈¶
　　周立勲¶
　　　首春思歸¶
新煙舊雨歎沉淪又過江城十月春楊桞漸㸔能贈别¶
<pb:KR4h0143_WYG_283-4a>¶
故園芳草未歸人¶
　　　傷春¶
平池曲巷古祠東幾樹桃花落晚風明日殷勤樽酒後¶
春光已過别離中¶
白燕墳前載酒過幾人同唱桞枝歌莫愁一夜花如雪¶
揺落春心自此多¶
　　邢昉¶
　　　月¶
<pb:KR4h0143_WYG_283-4b>¶
偶聽烏啼漏未殘小池氷合夜深寒最憐一片霜天月¶
已是離家十度㸔¶
　　鄒潾¶
　　　武陵¶
仙源應不記年華洞口今開幾樹花若使重來津可問¶
扁舟我亦願移家¶
　　邵濂¶
　　　鄰家植荷盆中髙出牆外予于齋頭見之戲題¶
<pb:KR4h0143_WYG_283-5a>¶
　　　一絶¶
露珠濯濯曉光新紅粉初施彩色勻憔悴自憐非宋玉¶
東家何事亦窺臣¶
　　吳道約¶
　　　懐方子恒¶
王孫别去草萋萋江麓殘煙送馬蹄我念故人腸斷絶¶
小橋流水夕陽西¶
　　陸釋麟¶
<pb:KR4h0143_WYG_283-5b>¶
　　　集龍門寺期友人不至¶
欵冬花發又殘冬鴉陣催寒欲暮鐘香燼半銷人不到¶
紙牕梅影一重重¶
　　丘遂¶
　　　江上雜詩¶
竹筏歸從桞外汀鸕鷀隊隊晚風腥漁師不避豆花雨¶
翻脱蓑衣覆酒瓶¶
　　徐爾鉉¶
<pb:KR4h0143_WYG_283-6a>¶
　　　春園雜興¶
徑擬孤山雪合圍石牀留客每依依穿林小鳥衝花落¶
帯得香來繞座飛¶
　　項嘉謨¶
　　　晚次薌溪¶
人家逺見女牆頭客到城邉盡繫舟薄暮寒蟬聲未歇¶
心隨楊桞送殘秋¶
　　嚴焞¶
<pb:KR4h0143_WYG_283-6b>¶
　　　初夏偕顧魏二子游西闗¶
散歩西郊任所之雨餘新緑倍濃時同游此日還同散¶
明日分飛各不知¶
　　譚貞竑¶
　　　南屏歸艇遇雨¶
望裏南宫潑墨山小牕殘燭放舟還從容畢竟輸漁父¶
藕葉菱花泊淺灣¶
　　姚澣¶
<pb:KR4h0143_WYG_283-7a>¶
　　　秦淮即事¶
桞岸花溪淡沲天恣携紅䄂放燈船梨園子弟覘人意¶
隊隊停歌燕子箋¶
　　潘一桂¶
　　　幽人¶
山色自滿幽人扉疎牕晴日淨暉暉避人一鳥踏枝去¶
遂有落花無數飛¶
　　　遥聞姬人作歌¶
<pb:KR4h0143_WYG_283-7b>¶
滿溪煙雨白鷗閒漠漠魚罾占一灣幾縷清歌雲外出¶
吳姬分月蕩舟還¶
　　鄒斯盛¶
　　　同陳眉公過西佘¶
東佘策杖又西佘石徑深深尚有花三里清山萬竿竹¶
斷人家處一人家¶
　　華淑¶
　　　春日雜憶¶
<pb:KR4h0143_WYG_283-8a>¶
髙樓銀燭夜歡殘一曲琵琶月下弹拍遍絃聲人莫會¶
自将紅袖障春寒¶
　　　堤月聽蘓姬樓上理曲¶
晚粧燈火照樓新重奏妍詞唱未勻遮莫簾空扉已闔¶
隔牆猶有聽歌人¶
　　丁元公¶
　　　題畵木芙蓉¶
吹遍鯉魚江岸風露條霜蘂一叢叢謝家池上秋容濶¶
<pb:KR4h0143_WYG_283-8b>¶
十里長堤間白紅¶
　　陳鴻¶
　　　鬱林道中¶
茫茫新水拍沙堤四月應無杜宇啼記得驛程來日路¶
五千餘里鬱林西¶
　　江必顯¶
　　　旅思¶
古樹蕭蕭罨暮雲飛來孤鳥不成羣月明今夜誰同㸔¶
<pb:KR4h0143_WYG_283-9a>¶
冀北江南我共君¶
　　吳騏¶
　　　和張昊東先生秋圃閒吟¶
菉葹蕭艾滿溪濵自起腰鎌付束薪此日芟夷殊費力¶
從前滋蔓是何人¶
　　　戲題美人鏡背¶
輕霞豔雪粉初勻却月涵煙事事新國色從來夲無二¶
何縁復有鏡中人¶
<pb:KR4h0143_WYG_283-9b>¶
　　　題布袋和尚像¶
兠率天宫百寳裝暫來塵世一空嚢願将世界嚢中貯¶
莫與波旬作戰塲¶
　　　重過熙園¶
蔬圃參差路欲窮頺垣碧蘚自春風白頭重到熙園裏¶
花木樓䑓一夢中¶
　　王鏳¶
　　　九江城外二絶(録一首/)¶
<pb:KR4h0143_WYG_283-10a>¶
百花亭畔梅全發五桞門前草不凋賈舶分風兩頭去¶
渡船雙槳一人揺¶
　　張宇初¶
　　　晚立¶
曉試春衫雨霧中半庭芳草濕殘紅杜鵑啼過斜陽去¶
又是樓頭芍藥風¶
　　　感舊偶成¶
故朝臺館勢連空多在荒煙野水中愁殺蘆洲風急處¶
<pb:KR4h0143_WYG_283-10b>¶
寒笳吹過暮城東¶
　　　忽雨¶
依稀煙徑暮鴉風春事無端怪落紅白髪相知有誰在¶
捲簾閒坐雨聲中¶
　　　三月一日寒食¶
殘花細雨半鈎簾過雨溪山牕翠藍禁火人家春寂寞¶
鶯啼應未到村南¶
　　　晚興¶
<pb:KR4h0143_WYG_283-11a>¶
晚來山色翠芙蓉樹帯溪聲水接空自是江南春雨久¶
桞隂啼鳥楝花風¶
　　　故園自適¶
過雨啼鶯着意聞晚香欄檻小桃春時光怪殺空歸去¶
似倩垂楊綰住人¶
　　　春寒¶
煙雨聲中酒夢殘䕷蕪添緑又春䦨鵓鳩喚處西風急¶
自是楊花惹暮寒¶
<pb:KR4h0143_WYG_283-11b>¶
　　　聞鶯¶
緑隂垂地曉聞鶯山雨溪嵐郭外晴正惱病懐無緒久¶
逺風吹作送春聲¶
　　　病懐¶
曉寒花影罷芳樷半下疎簾拂面風病態不闗淹酒思¶
殘春㸔過雨聲中¶
　　　南豐舟中¶
春寒啼鳥怯西風小艇江波濕霧中並坐短篷樽酒盡¶
<pb:KR4h0143_WYG_283-12a>¶
片㠶煙雨到城東¶
　　　夏景¶
深院棋聲日正長博山添火試沉香道人鞭起龍行雨¶
帯得東潭水氣凉¶
　　　冬景¶
飬就還丹不怕寒獨騎黄鵠上雲端笑談借得天家雪¶
散作琪花滿石壇¶
　　鄧羽¶
<pb:KR4h0143_WYG_283-12b>¶
　　　絶句¶
人生天地長如客何獨鄉闗定是家争似區區隨所寓¶
年年處處㸔梅花¶
　　周思得¶
　　　夢遊仙詩¶
雲樹蒼茫月正明座中還遇董雙成玉簫吹罷桃花落¶
猶記霓裳譜上聲¶
玉扉雙啓爛金鋪樓閣玲瓏湛玉壺一曲霓裳㸔未了¶
<pb:KR4h0143_WYG_283-13a>¶
又隨白鶴下𤣥都¶
翩翩鶴羽拂重雲仙樂嘈嘈世未聞一虎借騎何處去¶
定應月下訪茅君¶
　　　初晴¶
天街十二正春陽小草離離雨後香吹徹瑶笙人更寂¶
桃源洞裏日初長¶
　　周休休¶
　　　題院壁¶
<pb:KR4h0143_WYG_283-13b>¶
陌上紅塵撲面飛閒來覺得世情㣲白雲深處招黄鶴¶
不識人間有是非¶
　　汪麗陽¶
　　　答葉東林¶
柴扉終日對雲闗何事游人興未䦨一榻枕泉眠竹影¶
茶煙初歇鶴聲殘¶
　　　絶句二首¶
幔亭峯下寒雲外流水飛花送小舠夜宿山房清不寐¶
<pb:KR4h0143_WYG_283-14a>¶
紫簫吹徹月華高¶
赤壁𤣥堂水火交青山旋繞白雲㘭枕琴卧誦黄庭罷¶
新月鈎簾傍鶴巢¶
　　吳孺子¶
　　　飲錢大花樹下¶
平堤水漫小紅香醉後風來花滿牀無奈黄鸝仍勸酒¶
數聲飛過竹邊墻¶
　　　晚歸海虞¶
<pb:KR4h0143_WYG_283-14b>¶
逆浪捨舟江水濶入林跨馬棧橋通隂厓剩雪一分白¶
古殿殘陽半壁紅¶
　　　别周生¶
庭柯何事報秋聲江路迢迢幾日程我去你留俱寂寞¶
月明他夜最闗情¶
　　徐淵¶
　　　書竹溪僧扇¶
寒玉千竿水一溪風光絶勝瀼東西山僧定起不知午¶
<pb:KR4h0143_WYG_283-15a>¶
滿地緑隂沙鳥啼¶
　　李廷昰¶
　　　大報恩寺别張南村¶
垂桞絲絲挂夕陽百花春映遶廻塘他鄉杯酒前朝寺¶
一曲相㸔各斷腸¶
　　　最憶¶
年年作客不歸家緑遍平蕪一望賒最憶竹堂西畔坐¶
茶煙吹過紫藤花¶
<pb:KR4h0143_WYG_283-15b>¶
　　陳泓¶
　　　聞笛¶
塞垣髙桞暮&KR0436;㲚倚杖廵簷月已斜戍古無鄰霜已冷¶
莫教吹落小梅花¶
　　梵琦¶
　　　燕京二首¶
高昌王子出京師手把春風軟桞枝贈與臨洮逺行客¶
雲沙漠漠見何時¶
<pb:KR4h0143_WYG_283-16a>¶
西山水落甕山浮無數人煙簇上頭好種荷花三十頃¶
中間更著採蓮舟¶
　　宗泐¶
　　　暑夜¶
此夜炎蒸不可當開門髙樹月蒼蒼天河只在南樓上¶
不借人間一滴凉¶
　　　吳松江逢清明¶
吳松江上㸔春雨客路扁舟三月行兩岸人家插楊桞¶
<pb:KR4h0143_WYG_283-16b>¶
不知今日是清明¶
　　　送人南歸¶
故人多在大江西欲寄封書懶不題昨夜春風吹夢斷¶
曉來無頼是鶯啼¶
　　　山水圖¶
緑水青山茂苑西荷花開遍越來溪漁郎蕩漾灣頭去¶
五月深林謝豹啼¶
　　　題畵¶
<pb:KR4h0143_WYG_283-17a>¶
閒門寂寂掩芳春坐㸔梨花帯雨新鳥自白頭渾不覺¶
可堪啼向白頭人¶
　　　秋塘小景¶
西風昨夜到南塘楊桞蒹葭色轉蒼飛鳥獨來荷柄立¶
不教凉露滿蓮房¶
　　來復¶
　　　次韵王敏文待制燕京雜詠¶
箕尾垂光地應靈山川合㳫拱神京浮風一代興王盛¶
<pb:KR4h0143_WYG_283-17b>¶
眼見黄河兩度清¶
大駕灤陽避暑廻鳳笙龍管内筵開侍臣催進蒲萄酒¶
雙捧君王萬嵗杯¶
鳳池凉翠滴梧桐白髪祠官侍内宫見説御前催草詔¶
水精簾映玉屏風¶
秋滿龍沙草已霜射鵰風急朔雲長内官連日無宣喚¶
獵取黄羊進尚方¶
　　　寄神樂觀鄧仲脩仙官¶
<pb:KR4h0143_WYG_283-18a>¶
天上琳宫白玉梯别開方丈五雲西金花傳賜仙官誥¶
上有乾清御墨題¶
醮罷星辰校緑章虚壇夜夜降祠光白鸞騎得朝天去¶
手把芙蓉侍紫皇¶
開遍溪頭巨勝花雪精雙引紫雲車忽傳青鳥催春宴¶
爛醉金桃阿母家¶
紫翠房深敞石屏神仙鍊液潄清泠銕符催起龍行雨¶
白日風雷走六丁¶
<pb:KR4h0143_WYG_283-18b>¶
自信身閒即是仙金丹何必問長年修真獨許陶𢎞景¶
曽着袈裟習夜禪¶
奉祠曽謁會稽山湖曲天風振珮環一色荷花三百里¶
洞簫吹月鏡中還¶
　　　送金員外歸泉南¶
朱樓别起擁飛霞浮石橋邉久住家海日浴紅春雨霽¶
鷓鴣啼上刺桐花¶
　　　西湖雜詩¶
<pb:KR4h0143_WYG_283-19a>¶
芙蓉灣口緑隂斜吹笛何人隔彩霞驚起沙頭雙翠羽¶
銜魚飛上刺桐花¶
流觴亭子鳳山阿都䕶行春小隊過笑擲金錢花底醉¶
玉簪弹出白翎歌¶
　　　題陽闗送别圖¶
三月皇州送珮珂桞花吹雪滿官河縱令渭水深千尺¶
不似陽闗别淚多¶
　　　題黄荃蘆雁圖¶
<pb:KR4h0143_WYG_283-19b>¶
稻滿秋田水滿汀黄蘆風急度寒聲太平江海無矰繳¶
不用呼奴夜打更¶
　　　趙仲穆春山曉思圖¶
樹色蒼涼曉欲迷石門初入鷓鴣啼桃花不入秦人路¶
流出紅雲水漲溪¶
　　守仁¶
　　　題畵¶
石林霜葉錦斕斒南村北村秋意閒道士莊前一聲笛¶
<pb:KR4h0143_WYG_283-20a>¶
放翁艇子出三山¶
　　　錢舜舉畵黄花翠竹圖¶
擬買陶家地一弓郤㸔圖畵感秋風向來翠竹黄花圃¶
多在空山暮雨中¶
　　　游白塔寺次伯温劉先生韻¶
春草禪扃路欲迷白頭感慨故宫西鐘聲送盡寒潮水¶
月落冬青杜宇啼¶
　　　題倪元鎮墨竹次鄭德名韻¶
<pb:KR4h0143_WYG_283-20b>¶
渭水秋聲動萬竿小牕新雨一枝寒坡仙老去風流盡¶
誰向何山秉燭㸔¶
　　　題王冕畵梨花鳥¶
雙鳥交交語晚晴東䦨花發近清明梨園弟子傷春去¶
一夜新愁白髪生¶
　　　懐友二首¶
湖草青青上客舟辛夷花老麥初秋一春多少懐人夢¶
半在鄉山雨外樓¶
<pb:KR4h0143_WYG_283-21a>¶
送盡梨花雪滿林坐來桐樹已成隂十年故舊如雲散¶
一夜春愁似海深¶
　　　鰕子禪¶
杖藜何處問鰕禪廻首胥村鎖暮煙一曲漁歌秋浦外¶
腥風吹滿渡頭船¶
　　　蘆子渡¶
百里晴沙江水長蘆花風起碧天涼客舟㑹泊西城下¶
滿地砧聲兩岸霜¶
<pb:KR4h0143_WYG_283-21b>¶
　　　風雨歸莊圖¶
濕雲漲斷隔溪山依約茅堂碧樹間好是鏡湖秋雨裏¶
陸家莊下載書還¶
　　　題杜少陵像¶
闗山雲冷笛聲秋一曲南征感舊㳺滿地月明雙鬢雪¶
斷腸今夜望鄜州¶
　　智及¶
　　　示夀知客¶
<pb:KR4h0143_WYG_283-22a>¶
開先寺裏迎賔日禪智堂前説偈時客路如天春似海¶
子規啼斷落花枝¶
　　良琦¶
　　　避暑湖光山色樓二首¶
廻溪斷岸桞隂疎酒舍漁家竹逕迂一片湖光暮雲隔¶
荷花荷葉帯平蕪¶
重重樓户燕穿風曲曲紅橋緑水通薄暮鈎簾對涼雨¶
一時秋思落梧桐¶
<pb:KR4h0143_WYG_283-22b>¶
　　　口占¶
桞隂新月上銀盤入座清輝落酒寒莫把閒情聽絡緯¶
露華已濕玉䦨干¶
　　　玉山亭舘以荷凈納涼時爲韻得時字¶
雨浥荷花香滿池水涵樓閣影參差舊游忽憶西湖夢¶
第一橋頭㸔月時¶
　　懐渭¶
　　　次孟天暐南山雜詠二首¶
<pb:KR4h0143_WYG_283-23a>¶
賀監湖邉草色春秦淮江上栁條新山川是處堪行樂¶
晴日風光思殺人¶
暮春三月風日妍亂折花枝送酒船西嶺山光青浸水¶
南池栁色緑生煙¶
　　德祥¶
　　　天平圭禪師書至賦詩荅之¶
西山鸞鶴少因縁只向天平住一年無限别來惆悵事¶
紫藤花落寺門前¶
<pb:KR4h0143_WYG_283-23b>¶
　　　題劉松年桃花流水小幅¶
杳無雞犬有人家夾水山髙路不賖劉阮别來頻甲子¶
年年春雨送桃花¶
　　　遊西洞庭¶
玉柱金庭在洞中當時誰道有毛公人間白髪三千丈¶
只見桃花一片紅¶
　　　聞芷¶
白芷花開繞屋香一時秋思入江鄉雲多水濶人難見¶
<pb:KR4h0143_WYG_283-24a>¶
楚竹歌聲動夕陽¶
　　　春江送僧圖爲芳上人題¶
喚得春船栁岸頭欲行猶更話綢繆水雲踪跡明朝夜¶
又聼鐘聲那寺樓¶
　　　中秋奉懐幻隱禪師¶
秋正平分月正圓峯前桂子落亭前老禪方丈寥寥夜¶
不聼&KR0400;聲二十年¶
　　　聞笛¶
<pb:KR4h0143_WYG_283-24b>¶
江花如雪繞江春江水迢迢入夢頻一夜東風有羗笛¶
滿城都是惜花人¶
　　　秋曙¶
二十五聲秋㸃殘露華偏濕早牕寒朧明西月簷牙上¶
猶照梧桐落井䦨¶
　　　題明辯之畵春江聼雨圖¶
歸來雙鬢各蕭然見畵猶能記昔年風雨一船曽泊處¶
借人燈火草堂前¶
<pb:KR4h0143_WYG_283-25a>¶
　　　題蘿壁山房¶
青蘿壁下一僧房長日唯燒一炷香風在竹欄人在定¶
鳥銜紅柿落柴牀¶
　　　次韻福無受過横塘塔¶
短籬依舊逐春開小竹從新繞塔栽燕子歸時春已去¶
藤花落盡水縈迴¶
　　　題一雁圖¶
萬里江湖一葉身來時逢雪又逢春天南地北年年客¶
<pb:KR4h0143_WYG_283-25b>¶
只有蘆花似故人¶
　　　題春山雨霽圖¶
絲絲暖雨歇春朝雲壓紅流落澗橋欲覓桃花無路入¶
却聞風度玉人簫¶
　　　題僊山樓觀¶
複水重山路杳然仙家樓觀入青天那知白首黄塵事¶
只伴桃花度嵗年¶
　　　寄洪時齋¶
<pb:KR4h0143_WYG_283-26a>¶
草上東風栁上煙溪頭三月嫩晴天竹雞呌斷春泥滑¶
閒與梅花説舊年¶
　　　送馬仲禎之頴州¶
别離依舊栁重新揚子江頭白髪人一月路程千里夢¶
客中消却幾分春¶
　　　題畵八首¶
鸜鵒多情語曉風惱他枝上白頭公分明一叚江南思¶
煙雨樓䑓似夢中¶
<pb:KR4h0143_WYG_283-26b>¶
亂山深處白鷗洲不見漁郎問隱流春屋醉聼三日雨¶
桃花落盡水悠悠¶
挼藍春水暖初流擘絮晴雲濕未收相約杖藜同歩出¶
有詩多在小橋頭¶
碧栁絲絲拂釣舟溶溶水面一羣鷗不知誰在茅堂住¶
坐㸔青山到白頭¶
江亭湖寺兩蕭然畵裏題名二十年幾樹夕陽流水外¶
斷風殘雨曳鳴蝉¶
<pb:KR4h0143_WYG_283-27a>¶
隂森羣樹濕秋霜橋下溪流接草堂聞有客來先出候¶
黄花村路酒吹香¶
仙山曽謁大茅君橋裏桃花兩路分不道樓䑓風雨上¶
又聞雞犬隔春雲¶
碧水前頭樹一林留雲僧屋住來深泊舟橋下青苔岸¶
不得桃花不可尋¶
　　　題畵紅梅¶
三百年來處士家酒旗風裏一枝斜斷橋荒蘚無人問¶
<pb:KR4h0143_WYG_283-27b>¶
顔色而今似杏花¶
　　　爲順首座題畵¶
長憶山隂雨後山㸔雲如入畵圖間何人肯䄂漁竿手¶
閒却扁舟在水灣¶
　　　題網魚圖¶
溪頭三月雨昏昏落盡桃花水正渾網得魚多滿家喜¶
賣時應不到城門¶
　　妙聲¶
<pb:KR4h0143_WYG_283-28a>¶
　　　表上人梅¶
夢入梨雲路不分幽香多在定中聞起來寫得横牕影¶
寄與山中滿谷雲¶
　　至仁¶
　　　送興祖庭游會稽¶
故人别我向何處嵗晏扁舟泛若耶萬壑千巖風雪後¶
杖藜隨處㸔梅花¶
　　　題秋色歸舟圖¶
<pb:KR4h0143_WYG_283-28b>¶
滿目烽煙萬國秋江山何處可追逰吳淞水落鱸魚美¶
風雨歸來一釣舟¶
　　　次韻寄唐伯剛斷事¶
野水芙蕖繞鶴汀畵橋楊栁挂魚罾秋風㩦手青溪曲¶
竹杖荷衣一箇僧¶
　　清濋¶
　　　西湖曉行¶
海角曈曨日欲生山南山北淡煙横春風吹斷沙禽夢¶
<pb:KR4h0143_WYG_283-29a>¶
人在緑楊堤上行¶
　　無愠¶
　　　次韻題高齋¶
高齋寂寂俯清池瓦鼎香浮十二時天曉定回松下石¶
蘚痕青上布伽黎¶
　　惟則¶
　　　榆城聼角¶
十年游子在天涯一夜秋風又憶家恨殺葉榆城上角¶
<pb:KR4h0143_WYG_283-29b>¶
曉來吹入小梅花¶
　　　山居四景(録二首/)¶
林軒飛翠隔黄塵瑶草吹香别是春一卷楞伽消永晝¶
從教啼鳥喚游人¶
茶罷焚香獨坐時金蓮水滴漏聲遲夜深欲睡問童子¶
月上梅花第幾枝¶
　　𢎞道¶
　　　天竺雜咏二首¶
<pb:KR4h0143_WYG_283-30a>¶
南澗飛淙雜雨鳴顛風老樹作秋聲庭前攪碎芭蕉葉¶
添得書牕兩眼明¶
老樹枯藤蔓草纒蕭蕭獨立傲風煙澗池飛下如拳石¶
知有山靈䕶冷泉¶
　　似杞¶
　　　題米元暉山水小景贈陳元貞别¶
江頭雨足春水生江上青山煙樹暮扁舟明發去如飛¶
目斷征㠶入蒼霧¶
<pb:KR4h0143_WYG_283-30b>¶
　　道衍¶
　　　送昻上人逰洞庭諸山¶
西風飛錫度如舟來向湖山作勝遊七十二峯青一色¶
君㸔何處獨宜秋¶
　　　題雪澹園墨竹¶
澹澹煙中映夕曛疎疎石上拂晴雲展圖却憶西岡夜¶
坐聼秋聲亦有君¶
　　　題幻住山居圖¶
<pb:KR4h0143_WYG_283-31a>¶
萬疊青山萬疊雲亂泉流處路㣲分嶺猿悽斷人愁聼¶
只隔煙蘿便不聞¶
　　　秋蝶¶
粉態凋殘抱恨長此心應是怯凄涼如何不管身憔悴¶
猶戀黄花雨後香¶
　　　與笑軒晚過頴山精舍¶
偶同禪友到林中竹院深深小徑通斜日在山人散後¶
亂蟬疎栁自秋風¶
<pb:KR4h0143_WYG_283-31b>¶
　　　徐園㸔花已落¶
自笑尋花獨後期殘紅粘砌緑縈枝尋常日對猶多恨¶
况自斜風暮雨時¶
　　溥洽¶
　　　次韻王起東夜宿琵琶洲¶
倚棹寒江照白頭㸔山不盡且遲留無人爲寫琵琶恨¶
自撥鵾絃傍小洲¶
　　懐瑾¶
<pb:KR4h0143_WYG_283-32a>¶
　　　江行分韻¶
南徐百里近邦畿水滿春江一棹歸回首金焦在何許¶
落霞紅處白鷗飛¶
　　普慈¶
　　　頌古詩¶
雨霽長空蕩滌清逺山初出未知名夜來江上如鈎月¶
時有驚魚擲浪聲¶
掘溝引水澆蔬圃插竹爲籬䕶藥苗楊栁如絲風易亂¶
<pb:KR4h0143_WYG_283-32b>¶
梅花似雪日難消¶
　　寳明¶
　　　次沈陶菴題石田有竹莊韻¶
東林煙月舊松蘿無復君來對酒歌千葉芭蕉萬竿竹¶
相思一夜雨聲多¶
　　　戲聲¶
拆了鞦韆院宇空絲絲楊栁自春風薔薇不爲人拘束¶
却過鄰家屋上紅¶
<pb:KR4h0143_WYG_283-33a>¶
　　恩䥓¶
　　　送張逸人¶
楝子花開香雨晴乍逢還别若爲情不知流水將人意¶
送過南沙第幾程¶
　　明秀¶
　　　過孫山人故居¶
溪邉野竹映寒沙茆屋青山處士家燕子歸來寒食雨¶
春風開遍野棠花¶
<pb:KR4h0143_WYG_283-33b>¶
　　　遣興¶
白雲流水度虚屏小坐池邉眼自醒春事不知渾入夏¶
青蟲無力墮槐庭¶
　　普㤗¶
　　　過牛頭寺¶
行過多岐又問岐雲林深處到來遲寺僧相見不相語¶
自對斜陽讀斷碑¶
　　　寄廣川凖無則¶
<pb:KR4h0143_WYG_283-34a>¶
白雲紅樹對離情秋意蒼茫畵不成吟就新詩書落葉¶
憑風吹過徳州城¶
　　永瑛¶
　　　題院壁¶
自愛青山常住家銅瓶閒煮壑源茶春深白日巖扉静¶
坐㸔蛛絲罥落花¶
　　　栁塘¶
千樹垂絲兩岸煙緑波春雨白鷗天江鄉不近章䑓路¶
<pb:KR4h0143_WYG_283-34b>¶
留得長條繫釣船¶
　　　宿夢石房¶
坐久青燈結暈紅紙牕寒逗落花風西齋試與吟春草¶
夜半開門月正中¶
　　文湛¶
　　　題月堂精舍¶
雨後青蕪路不分柴門竹裏映斜曛松花落盡無人到¶
只有山童埽白雲¶
<pb:KR4h0143_WYG_283-35a>¶
　　　題畵芙蓉¶
江邉誰種木芙蓉寂寞芳姿照水紅莫怪秋來最多怨¶
年年不得見春風¶
　　　題畵¶
渡口漁家對碧峯柴門半掩落花風釣船日暮不歸去¶
只在江南細雨中¶
　　古淵¶
　　　題松雪山水¶
<pb:KR4h0143_WYG_283-35b>¶
雪後潮痕上釣磯江南天水一絲㣲萋萋芳草迷禾黍¶
何事王孫尚不歸¶
　　方澤¶
　　　寄西洲¶
楓落吳江雁影斜燕䑓客子未還家可能别有春風在¶
消得秋霜兩鬢華¶
　　　溪莊即事¶
寒逼西堂布被重江頭楓葉想應紅天明自起㸔霜色¶
<pb:KR4h0143_WYG_283-36a>¶
不在江頭在鏡中¶
　　法聚¶
　　　立玉亭¶
山當崖斷孤亭立竹樹廻環翠萬層倒㸔夕陽深澗底¶
不知雲外有歸僧¶
　　明周¶
　　　送人還壺闗¶
林花未吐怯輕寒人在天涯送客還千里好山迎馬首¶
<pb:KR4h0143_WYG_283-36b>¶
白雲飛處是壺闗¶
　　鎮澄¶
　　　不二樓¶
談經人在翠㣲中縹緲煙霏隔幾重欲寄此心無可托¶
長隨片月挂西峯¶
　　戒襄¶
　　　曉過横塘¶
半幅蒲㠶九里汀石湖秋水接天青舟人指㸃䕷蕪外¶
<pb:KR4h0143_WYG_283-37a>¶
一帯青山是洞庭¶
　　果斌¶
　　　王十嶽金平淵山寮避暑¶
小隠空山絶四鄰野雲孤鶴是相親誰知一逕深如許¶
猶有敲門看竹人¶
　　洪恩¶
　　　祗樹菴三首¶
竹映窗前水潄門數聲幽鳥報朝昬行來恐踏苔㾗破¶
<pb:KR4h0143_WYG_283-37b>¶
目送山雲過逺村¶
新植寒梅匝杏開徧尋蘭蕙繞籬裁香風吹落梨花雪¶
蜂蝶紛紛間錯來¶
山氣蘢蓯曉出雲一溪流水望中分巖花樹樹紅相映¶
竹裏横拖白練裙¶
　　德清¶
　　　舟次横浦¶
五雲一水入南安萬叠山廻六六灘行到水窮山盡處¶
<pb:KR4h0143_WYG_283-38a>¶
梅花無數嶺頭看¶
　　山居四首¶
萬峯深處獨跏趺歴歴虚明一念孤身似寒空挂明月¶
唯餘清影落江湖¶
平湖秋水浸寒空古木霜飛落葉紅石徑小橋人跡斷¶
一菴深鎖白雲中¶
雪擁柴扉獨坐時寒林寸寸折瓊枝曉來頓失青山色¶
開盡梅花總不知¶
<pb:KR4h0143_WYG_283-38b>¶
寒燈獨照影微微疎屋風吹雪滿衣忽憶五臺趺坐處¶
萬年氷裏一柴扉¶
　　真可¶
　　　楞嚴廢寺¶
萬花叢裏畫樓新玉女凭欄天上春明月一輪簾外冷¶
夜深曽照坐禪人¶
　　　呉氏廢園¶
汾陽門第晉風流縹緲湖山感勝遊今日松蘿誰是主¶
<pb:KR4h0143_WYG_283-39a>¶
斷雲殘月鎖江樓¶
　　傅慧¶
　　　寄王百谷¶
惠山泉水虎丘茶相去柴門路不賒經嵗故人書斷絶¶
夕陽林外即天涯¶
　　　湖上雜詠二首¶
草色連雲暗水陂掠芹乳燕影差池遊絲似惜春光盡¶
密罥殘花挂竹枝¶
<pb:KR4h0143_WYG_283-39b>¶
湖水無風似鏡清湖船日日送人行垂楊浪許闗離别¶
有限長條無限情¶
　　法杲¶
　　　山居詩¶
天中明月照蘆扉溪上涼風生葛衣倚樹呼猿向溪立¶
紛紛松葉杖頭飛¶
茅菴總是白雲封猶想當門樹幾重除却牀前三尺地¶
鑿開春霧盡栽松¶
<pb:KR4h0143_WYG_283-40a>¶
　桑樞甕牖我何嫌三尺繩牀近草簷今日夢回秋色裏¶
　白雲紅樹滿疎簾¶
　雞林幾日是西風處處蕭蕭樹樹紅山色最宜秋日裏¶
　溪聲況在月明中¶
　　　通潤¶
　　　　山行¶
　閒花歴歴鳥闗闗盤過斜溪更入山身到孤峯心亦住¶
　却嫌流水出人間¶
<pb:KR4h0143_WYG_283-40b>¶
　　　慧浸¶
　　　　望丹陽¶
　曲岸平川駕小航秋雲堆裏出重岡遙看天影蒼茫處¶
　一帶孤城倚夕陽¶
　¶
　¶
　¶
御選明詩巻一百十四¶
