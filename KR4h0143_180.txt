# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.969416
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷七十二
<pb:KR4h0143_WYG_180-1a>¶
　欽定四庫全書¶
御選元詩巻七十二¶
　　七言絶句五¶
　　　王思誠¶
　　　　開化寺避暑¶
　下馬開襟暑氣涼可人清興篆煙香空庭日午槐隂宻¶
　藤葉風來翠蔓長¶
　　　　潞公軒用郭西埜韻¶
<pb:KR4h0143_WYG_180-1b>¶
　曽列仙班第一流十年聮袂步瀛洲如今偶到三山路¶
　白髮紅塵兩鬢秋¶
　官舍更殘燭淚流客懐和夢到滄洲覺來却憶生平事¶
　　一住鑾坡十五秋¶
　　　察伋¶
　　　　題張溪雲竹圖¶
　大湖山石玉㠝岏偃蹇長松百尺寒明月滿天環珮響¶
　夜深風雨聴飛鸞¶
<pb:KR4h0143_WYG_180-2a>¶
　　王懋德¶
　　　寄戸部楊友直¶
栁遶柴扉水遶村黄鸝初囀巳春分東風吹散桃花雨¶
醉卧青山看白雲¶
　　　直沽海口¶
極目滄溟浸碧天蓬萊樓閣逺相連東呉轉海輸秔稻¶
一夕潮來集萬船¶
　　　過河西務¶
<pb:KR4h0143_WYG_180-2b>¶
霜滿平堤栁漸凋月移帆影過東橋卧聽柔櫓鳴秋水¶
絶勝鄰雞報早朝¶
　　　重陽¶
拂却京塵理去舟閑雲千里水悠悠醉來欲落龍山帽¶
猶恐黄花笑白頭¶
　　　上都寄參政¶
野草侵階水遶門西風颯颯雨紛紛小軒坐對爐煙冷¶
却憶溪南一片雲¶
<pb:KR4h0143_WYG_180-3a>¶
　　黄常¶
　　　使安南郤金¶
奉使安南駐薛林漫勞國主餽兼金不憂薏苡能興謗¶
自是夷齊不易心¶
　　鐵閭¶
　　　寒草巖¶
寒草巖前春色稀桃花無數映清溪我行已到仙家窟¶
不比漁人此路迷¶
<pb:KR4h0143_WYG_180-3b>¶
　　郭西埜¶
　　　潞公軒¶
岸斷灘平水亂流煙林簇簇㸃沙洲小軒疎雨留人住¶
飽看雲山一帶秋¶
　　呉善¶
　　　與張伯雨湖堤暮歸¶
栁絲淡蕩雨霏微隔水遙看羽葢飛馬上仙人强支酒¶
蹋花何處晩來歸¶
<pb:KR4h0143_WYG_180-4a>¶
　　胡助¶
　　　定善寺¶
南塔前頭髙閣上山光渾似沃洲青夜來飛雨穿窓入¶
翠濕華嚴一卷經¶
　　葉謹翁¶
　　　煉丹山¶
仙家只在白雲堆井竈千年閟緑苔安得更如黄犢健¶
五年四度入山來¶
<pb:KR4h0143_WYG_180-4b>¶
　　葉衡¶
　　　題温日觀葡萄圖¶
昔年添竹延秋蔓露葉離披馬乳寒今日天涯忽開巻¶
還如架底夜涼看¶
一片秋雲江上影老禪收拾入葡萄小窓剰有詩為伴¶
不博涼州意自髙¶
　　　上京雜詠¶
水精宫殿栁深迷朝罷千官散馬蹄只有詞臣留近侍¶
<pb:KR4h0143_WYG_180-5a>¶
經筵長到日輪西¶
雲擁蒼松嶺勢雄微茫俯見九州同皇家萬載千秋嵗¶
看取天垂日照中¶
塞漠穹廬散萬營平沙細草際天青栁林老校渾無事¶
閒倚斜陽理箭翎¶
玉堦天近露華流夜久涼風入鳯樓曽把翠雲裘進否¶
上京六月冷于秋¶
夜宿榆林月滿天青帘紅燭喚觥船相逢莫問兒家姓¶
<pb:KR4h0143_WYG_180-5b>¶
醉裏空留白玉鞭¶
細沙新築御家坡恰有清塵小雨過扶杖老翁先喜舞¶
翠華聞巳渡濼河¶
　　許謙¶
　　　即席用蘇世賢韻送郭子昭¶
攬轡春風入駿蹄兩堤煙栁䕶晴溪黄鶯自有留人意¶
相對殘紅不忍啼¶
　　　次韻潘明之秋思¶
<pb:KR4h0143_WYG_180-6a>¶
西風冉冉鬢毛侵鳯老梧衰鎖夕陰倚遍闌干重回首¶
斷鴻千里暮雲深¶
　　　夜過黄泥渡¶
夜深風息水安流白雁黄蘆滿眼秋行李蕭蕭官棹穩¶
卧看明月過真州¶
　　陳樵¶
　　　石¶
拳石當軒玉色寒雨苔蝕盡鷓鴣斑也知好事無真見¶
<pb:KR4h0143_WYG_180-6b>¶
不看真山看假山¶
　　　山水¶
青山如髻樹如麻茅屋青帘認酒家侵曉一畨風雨過¶
滿川流出碧桃花¶
　　丁復¶
　　　題江村小景¶
野篷忘世寒罾下沙筥牽兒早餉遲有客封侯玉門道¶
緑閨春恨繞花枝¶
<pb:KR4h0143_WYG_180-7a>¶
　　　馬德昭席上賦¶
江上重逢鄒大孃桃花紅嫩染纎裳蔓青溪上曽相見¶
猶記胡麻飯顆香¶
　　　酒間贈賈西白¶
思入東風白雨邊暮雲春樹兩茫然不因絳灌輕新進¶
未必長沙識少年¶
　　　題美人巻¶
玉山横管淚痕光繡褥雙廻綵鳳皇百巧心情題不得¶
<pb:KR4h0143_WYG_180-7b>¶
九疑雲冷隔三湘¶
　　　絶句¶
沙逺晴波淺漾金魚苗初上小如鍼將船載酒江頭飲¶
水栁千株滿岸隂¶
　　　題汪伯髙梅¶
兔白寒霜染雪毫綠煙微散月初髙野人醉醒羅浮夢¶
長憶仙娥玉色醪¶
　　趙巖¶
<pb:KR4h0143_WYG_180-8a>¶
　　　題周曽秋塘圖¶
興入林塘翠未收錦鴛雪雁自沉浮欹蘆折葦荷香減¶
寫作西湖暮雨秋¶
　　王圭¶
　　　春草¶
和烟和雨碧萋萋嵗嵗長亭照客衣春風陌上輪蹄滿¶
莫問王孫歸不歸¶
　　王璋¶
<pb:KR4h0143_WYG_180-8b>¶
　　　題盛叔章畫¶
草堂只在南湖上山色水光相與清鷗鳥不來魚不起¶
落花風颺讀書聲¶
　　汪鑫¶
　　　春日¶
小立閒庭酒半中一欄花露滴香紅飛花不管風拘束¶
枉被愁人怨曉風¶
　　　春日山行¶
<pb:KR4h0143_WYG_180-9a>¶
清泉白石淨無塵嵐翠煙光别聚春流水泠泠花片片¶
隔溪疑有種花人¶
清歌嫋嫋逐樵行度嶺穿雲一徑深欲訪仙人知有路¶
棊聲只在此山隂¶
　　楊信可¶
　　　望池州作¶
黄蘆瑟瑟草油油樓閣參差看碧流萬里長江秋色逺¶
一帆斜日過池頭¶
<pb:KR4h0143_WYG_180-9b>¶
　　薩都拉¶
　　　上京雜詠¶
白晝簫韶起半空水晶行殿玉屏風諸王舞蹈千官賀¶
髙捧葡萄夀兩宫¶
沙苑棕毛百尺樓天風搖曵錦絨鈎内家宴罷無人到¶
面面珠簾夜不收¶
涼殿參差翡翠光朱衣華帽宴親王紅簾髙捲香風起¶
十六天魔舞袖長¶
<pb:KR4h0143_WYG_180-10a>¶
中官隊仗等宫車小樣紅靴踏軟沙昨日官家清宴罷¶
御羅輕帽插珠花¶
院院燒燈有咒僧垂簾白日㸃酥燈上京六月涼如水¶
人渴天瓢更賜氷¶
　　　京城春日¶
燕姬白馬青絲韁短鞭窄袖銀鐙光御溝飲馬重回首¶
貪看楊花飛過牆¶
　　　寄奎章學士濟南李溉之¶
<pb:KR4h0143_WYG_180-10b>¶
山東李白似劉伶投老歸來酒半醒天下三分秋月色¶
二分多在水中亭¶
　　　遊㑹仙宫¶
霏霏涼露濕瑤臺半夜吹簫月下來山外春風將雨過¶
滿庭撩亂碧桃開¶
　　　燕山客舍¶
落日西山聞禁鐘夢回逺客在盧龍江南飛盡千株雪¶
孤負梅花過一冬¶
<pb:KR4h0143_WYG_180-11a>¶
　　　題范陽驛¶
長路風寒酒力醒馬頭嵗月短長亭凍雲欲雪風吹散¶
望出西山一半青¶
　　　余與觀志能俱以公事赴北舟至梁山泊時荷¶
　　　花盛開風雨大至舟不相接遂泊蘆葦中余折¶
　　　葦一葉題詩其上寄志能¶
題詩蘆葉雨斑斑底事詩人不奈閒滿浦荷花開欲遍¶
客程五月過梁山¶
<pb:KR4h0143_WYG_180-11b>¶
　　　彭城雜詠¶
城下黄河去不回四山依舊翠屏開無人㑹得登臨意¶
獨上將軍戲馬臺¶
雪白楊花拍馬頭行人春盡過徐州夜涼一片城頭月¶
曽照張家燕子樓¶
黄河三面遶孤城獨倚危欄眼倍明栁絮飛飛三月暮¶
樓頭猶有賣花聲¶
歌扇春風噀酒香舞裠落日動鵝黄栁邊今夜孤舟發¶
<pb:KR4h0143_WYG_180-12a>¶
水逺山遙空斷腸¶
　　　題淮安壁間¶
魚鰕潑潑初出網梅杏青青已著枝滿樹嫩晴春兩歇¶
行人四月過淮時¶
　　　夜過白馬湖¶
春水滿湖蘆葦青鯉魚吹浪水風腥舟行未見初更月¶
一㸃漁燈落逺汀¶
　　　與弟别渡淮¶
<pb:KR4h0143_WYG_180-12b>¶
青旗紅字映河濵九日人家物色新渡口客船爭貰酒¶
斫魚裂紙賽江神¶
東南風送渡淮船過雁聲哀水拍川落日淡霞收未盡¶
又隨明月蕩秋天¶
　　　清涼亭衰栁¶
清涼亭上㡬株霜脱葉難遮夕照光依舊明年二三月¶
小童山下看鵝黄¶
　　　宣一化江阻風¶
<pb:KR4h0143_WYG_180-13a>¶
渡口無人上野航白頭巨浪自衝撞東風三日不肯住¶
吹送楊花飛渡江¶
　　　夜發龍潭¶
孤舟一夜發龍湫水逆風回上石頭暫泊沙洲過夜半¶
卧聽鐘鼓是昇州¶
船頭夜靜天如水渡口潮平月在江燈影搖波風不定¶
老龍吹浪濕篷窓¶
　　　江浦夜泊¶
<pb:KR4h0143_WYG_180-13b>¶
千里長江浦月明星河半入石頭城棹歌未斷西風起¶
兩岸菰蒲雜雨聲¶
　　　金陵道中遇雨寄功父光國¶
夾道長松風聒聒滿溝亂石水泠泠斷雲銜雨溪南去¶
失却長山一半青¶
　　　贈彈箏者¶
銀甲彈氷五十弦海門風急雁行偏故人情怨知多少¶
揚子江頭月滿船¶
<pb:KR4h0143_WYG_180-14a>¶
　　　次程宗賜韻¶
一冬雨雪天涯客千里雲山馬上詩記得小紅樓畔夢¶
杏花春雨早寒時¶
揚州正月雨如絲江上梅花巳盡時誰識能詩老何遜¶
曉寒明鏡撚吟髭¶
　　　春日偶成¶
踏雪歸來過早春空階已見草如茵東風吹綠青溪栁¶
馬上輕寒不著人¶
<pb:KR4h0143_WYG_180-14b>¶
　　　鎮江寄王本中臺掾¶
梅花落盡空吹笛正月半頭思逺人兩岸好山青不斷¶
一江微雨鷓鴣春¶
　　　偶成¶
買魚沽酒消長日髙樹清風燕子閑却倚天南望天北¶
隔江青處是誰山¶
　　　層樓即事¶
浴罷焚香掃閣眠過牆新竹翠娟娟半空雲氣層樓暗¶
<pb:KR4h0143_WYG_180-15a>¶
四月江東欲雨天¶
　　　秋夜聞笛¶
何人吹笛秋風外北固山前月色寒亦有江南未歸客¶
徘徊終夜倚闌干¶
　　　題吕城葛觀¶
吕公城下葛仙家洞府春深鎖暮霞過客不知天畔月¶
小風吹落鳳仙花¶
　　　和全子仁¶
<pb:KR4h0143_WYG_180-15b>¶
毘陵公子醉昬昬白面迎風散酒痕㡬度小紅樓畔月¶
有人吟倚掩重門¶
　　　去呉留别干夀道陳子平諸友¶
一尊判袂闔閭城莫指青山管送行芳草緑波千萬里¶
不聞杜宇也傷情¶
　　　入閩過松陵和王伯循所題¶
廣陵城裏别匆匆一去三山隔萬重日暮江東寄相憶¶
欲從秋水剪芙蓉¶
<pb:KR4h0143_WYG_180-16a>¶
　　　釣臺夜興¶
仙茶旋煮桐江水客火遙分石壁燈風露滿船山月上¶
夜涼獨對釣臺僧¶
　　　題竹院壁¶
門外好山青入户堦前芳草緑侵簾山僧應笑遊人醉¶
頭上花枝壓帽簷¶
　　　過賛善菴¶
夕陽欲下少行人綠遍苔茵路不分修竹萬竿松影亂¶
<pb:KR4h0143_WYG_180-16b>¶
山風吹作滿窓雲¶
　　　憩奉真道院¶
落花風颺歩虚聲翠草元芝爛漫生過客不知春早晩¶
午窓晴日睡聞鶯¶
　　　渡淮即事¶
楊花㸃㸃衝帆過燕子雙雙掠水飛淮上漁人閑不得¶
船頭對結緑蓑衣¶
　　　春詞¶
<pb:KR4h0143_WYG_180-17a>¶
深宫盡日垂珠箔别殿何人度玉箏白面内官無一事¶
隔花時聴打毬聲¶
　　　秋詞¶
清夜宫車出建章紫衣小隊兩三行石闌干畔銀燈過¶
照見芙蓉葉上霜¶
　　　上京即事¶
大野連山沙作堆白沙平處見樓臺行人禁地避芳草¶
盡向曲欄斜路來¶
<pb:KR4h0143_WYG_180-17b>¶
祭天馬酒灑平野沙際風來草亦香白馬如雲向西北¶
紫駞銀甕賜諸王¶
牛羊散漫落日下野草生香乳酪甜卷地朔風沙似雪¶
家家行帳下氊簾¶
紫塞風髙弓力强王孫走馬獵沙塲呼鷹腰箭歸來晩¶
馬上倒懸雙白狼¶
　　　將遊茅山先寄道士張伯雨¶
借騎白鶴訪茅君琪樹秋聲隔夜聞料得山中張道士¶
<pb:KR4h0143_WYG_180-18a>¶
開門先掃鶴巢雲¶
　　　春日鎮陽栁溪道院¶
城外青溪出洞門道人歸去日長曛栁花滿地無人掃¶
隔水遙看是白雲¶
　　　阻風南露筋過羅漢寺登樓看山茶¶
野寺尋春酒未醒不知幾日過清明小闌干外東風急¶
一樹山茶落晩晴¶
　　　蘭溪舟中¶
<pb:KR4h0143_WYG_180-18b>¶
水底霞天魚尾赤春波綠占白鷗汀越船一葉蘭溪上¶
載得金華一半青¶
　　　黄亭驛曉起¶
積雨莓苔上壁青曉寒山館夢初醒鷓鴣聲裏流年度¶
自是行人不忍聴¶
　　　和經厯楊子承曉發山館¶
夢回山館月西斜曙色千峯動紫霞杜宇一聲山竹裂¶
鷓鴣飛上野棠花¶
<pb:KR4h0143_WYG_180-19a>¶
　　　經厯司暮春即事¶
霞飛海燕拂簾過風卷魚鱗剪綠波閒倚石闌數春事¶
滿池紅雨落花多¶
　　　題淮安王氏小樓¶
拂曉樓窓一半開樓前昨夜浪如雷滿江梅雨風吹散¶
無數青山渡水來¶
　　　醉起¶
楊栁樓心月滿牀錦屏繡褥夜生香不知門外春多少¶
<pb:KR4h0143_WYG_180-19b>¶
自起移燈照海棠¶
　　　西湖絶句¶
湧金門外上湖船狂客風流憶往年十八女兒搖艇子¶
隔船笑擲買花錢¶
少年豪飲醉忘歸不覺湖船旋旋移水面夜涼銀燭小¶
越娘低唱月生睂¶
紫騮驕踏落花泥二月江城雨過時拂曉市河春水滿¶
小船多半載呉姬¶
<pb:KR4h0143_WYG_180-20a>¶
惜春曽向呉船宿酒渴呉姬夜破橙暮聴郎君呼小字¶
轉頭含笑背銀燈¶
待得郎君半醉時笑將紈扇索題詩小紅簾卷春波綠¶
渡水楊花落硯池¶
垂栁隂隂蘇小家滿湖飛燕趁楊花繁華一去風流減¶
今日横堤幾樹鴉¶
　　郭囉洛納新¶
　　　京城春日¶
<pb:KR4h0143_WYG_180-20b>¶
三日諸郎儤直閒繞城騎馬借花看晩來金水河邊路¶
栁絮紛紛撲繡鞍¶
黄鶴樓東賣酒家王孫清曉駐遊車寳釵換得葡萄去¶
今日城東看杏花¶
　　　雪霽晩歸偶成¶
公子腰弓下直歸紅門晩出馬如飛東街積雪無人埽¶
却恨春泥濺繡衣¶
東風悄悄著羅衫秉燭歸時酒半酣聴得隔簾人笑語¶
<pb:KR4h0143_WYG_180-21a>¶
夜來春氣似江南¶
　　　秋日有懐徐仲裕¶
疊嶂青林雨氣昬側身南望幾銷魂何時得似村東叟¶
日晏牽牛繫樹根¶
佛桑一樹隔河西壓架葡萄日影低記得長髯洪處士¶
醉眠木榻唱銅鞮¶
　　　宫詞次偰公逺正字韻¶
廣寒宫殿近瑤池千樹長楊緑影齊報道夜來新雨過¶
<pb:KR4h0143_WYG_180-21b>¶
御溝春水已平堤¶
千官鵠立五雲間玉斧參差擁畫䦨今日君王西内去¶
安排天仗趣儀鸞¶
水晶簾内日遲遲綺閣春深笑語稀繡幕無端風捲起¶
一雙燕子傍人飛¶
上苑含桃熟暮春金盤滿貯進楓宸醍醐漬透氷漿滑¶
分賜堦前儤直人¶
瓊島岧嶤内苑西斕斑綺石甃清漪御牀不許紅塵到¶
<pb:KR4h0143_WYG_180-22a>¶
黄幔長教窣地垂¶
花影頻移玉砌平美人欹枕聴流鶯一春多病慵梳洗¶
怕説鸞輿幸五京¶
繡床倦倚怕深春窓外飛花落錦茵抱得琵琶階下立¶
試彈一曲鬬清新¶
太液池頭新月生瑤階最喜晩來晴貴人忽被西宫召¶
騎得驊騮欵欵行¶
　　　梨花白頭翁圖為四明應成立題¶
<pb:KR4h0143_WYG_180-22b>¶
澹月溶溶隔畫樓一枝香雪近簾鈎山翁似怨春歸早¶
獨立花間自白頭¶
　　　題王虚齋所藏鎮南王墨竹¶
帝子乗鸞謁紫清滿天風露翠衣輕閒將十二參差玉¶
吹向雲間作鳳鳴¶
　　　京城春日¶
官牐氷消緑漫堤落花流水五門西黄鸝不管春深淺¶
飛入南城樹上啼¶
<pb:KR4h0143_WYG_180-23a>¶
新樣雙鬟束御羅疊騎驕馬粉牆過廻頭笑指銀瓶内¶
官酒誰家索較多¶
　　　次韻趙祭酒城東宴集¶
金河流水碧粼粼御栁煙銷曙色新黄鳥只愁春去逺¶
隔窓呼醒看花人¶
童子將軍候辟雍先生載酒出城東絲絲細雨春雲薄¶
却恨羅衫怯曉風¶
上東門外杏花開千樹紅雲繞石臺最怪奎章虞閣老¶
<pb:KR4h0143_WYG_180-23b>¶
白頭騎馬看花來¶
十騎聮鑣入郭遲從教斜日過棠梨候門稚子牽衣笑¶
今日先主有好詩(國子監散學候日/影到堂後梨樹)¶
　　　七月十六夜海上看月¶
樓船留客宴良宵坐看氷輪出海潮却憶去年灤水上¶
夜深孤館雪蕭蕭¶
征人七月度榆闗貂䑕裁衣尚怯寒不信江南今夜月¶
有人揮扇著氷紈¶
<pb:KR4h0143_WYG_180-24a>¶
　　　南城席上聞箏懐張子淵¶
春晴隨意出南城尊酒花前得共傾留客强陪今日醉¶
聴歌不似少年情¶
海上張家玉雪郎錦箏銀甲醉髙堂别來萬里風波外¶
燈下聞箏忽斷腸¶
　　陳旅¶
　　　題虞先生詞後¶
憶昔奎章學士家夜吹瓊琯泛春霞先生歸卧江南雨¶
<pb:KR4h0143_WYG_180-24b>¶
誰為掀簾看杏花¶
　　　題班婕妤題扇圖¶
層城柘館重徘徊坐見瑤階長緑苔紈扇秋來定無用¶
君王方築避風臺¶
　　　題畫梅¶
處士橋邊古岸隈梅花偏向小園開衝寒有客尋春去¶
移得晴窓雪影來¶
　　　題雨竹¶
<pb:KR4h0143_WYG_180-25a>¶
江上鷓鴣留客住黄陵廟下泊船時一林春雨垂垂綠¶
消得晴風爛漫吹¶
　　　題畫¶
青紅樓觀䕶煙霞湖曲髙亭竹徑斜日出炎埃生九野¶
松隂水石養苔花¶
雨餘空翠轉霏霏杜若洲邊小艇歸又為故人臨野閣¶
江雲日暮濕秋衣¶
　　　聞元堂下有兩雁互浴盆池王真人命工繪為¶
<pb:KR4h0143_WYG_180-25b>¶
　　　圖¶
玉麈山前紫雁飛真人燕坐久忘機餘不溪水連天碧¶
只借盆池浣羽衣¶
　　　題扇面(剪紙為梅花殘/月夾以素紈)¶
娟娟翠袖倚清空解把并刀剪雪風一段寒香吹不盡¶
西泠殘月角聲中¶
　　　題馬道士畫¶
江上羣山翠作堆人家門檻對江開小樓應有凭闌者¶
<pb:KR4h0143_WYG_180-26a>¶
天逺歸㠶似不來¶
　　　題水仙花圖¶
莫信陳王賦洛神凌波那得更生塵水香露影空清處¶
留得當年解佩人¶
　　　題髙氏所藏畫圖¶
誰家林麓近溪灣髙樹扶疎出石間落葉盡隨溪雨去¶
只留秋色滿空山¶
　　　題耿氏所藏豔畫¶
<pb:KR4h0143_WYG_180-26b>¶
五月風生水殿涼緑楊深處奏鶯簧佳人偏愛臨池坐¶
欲與荷花鬬晚妝¶
　　　題黄鸝海棠圖¶
二月園池蜀錦殷多情宫鳥喜來看上林春色濃于酒¶
莫把黄金鑄彈丸¶
　　　題春宫倦繡兩圖¶
上楊宫樹奏鶯簧蛺蜨羅衣逗暖香睡思巳隨巫峽雨¶
綵絲偏與日爭長¶
<pb:KR4h0143_WYG_180-27a>¶
緑樹垂垂䕶寳闌牀頭翠帕羃雙鸞阿鬟可是無情思¶
又見春風到牡丹¶
　　　梅石(浦江趙用章宋故家也集/賢院號之為梅石處士)¶
還家不復羨浮榮處士頭銜字字清媿我獨無歸隱地¶
上林春曉更聴鶯¶
　　　題黄筌竹鸞圖(竹有/實)¶
一窓晴色綠猗猗羣雀飛來占好枝此竹㡬年方結實¶
空山秋晩鳳雛飢¶
<pb:KR4h0143_WYG_180-27b>¶
　　　汾州北席里石氏節婦¶
北里髙樓晝掩扉水銅光冷上苔衣寸心誓比南山石¶
汾水秋風雁不飛¶
　　　賦凝春小隱¶
一窓花氣襲人衣窓底芳塵暖不飛坐久硯池生石雨¶
海棠枝上雪都晞¶
　　　桃花幽禽圖¶
金塘花竹灔春紅枝上幽禽弄暖風莫把殘英都蹴盡¶
<pb:KR4h0143_WYG_180-28a>¶
無情流水畫橋東¶
　　　題子昂江天釣艇圖¶
雨餘秋水滿山前正是江南落雁天何處故人魚艇小¶
亂蟬疎樹夕陽邊¶
　　　為彭道士賦鶴峯¶
跨鶴臺髙倚翠微昔人城郭是邪非蕊珠宫觀秋如水¶
有客吹笙月下歸¶
　　　題張氏風竹圖¶
<pb:KR4h0143_WYG_180-28b>¶
湘江風卷白頭波北渚雲深帝子過欲采瓊芳渡江去¶
翠衫輕薄曉寒多¶
　　　白畫睂圖¶
隋家宫妓埽長蛾銷盡波斯百斛螺化作雪禽春樹頂¶
逺山無數奈愁何¶
　　　秋山行客圖¶
雨餘空翠曉濛濛有客騎驢落木中滿目好山行不盡¶
溪猿啼斷石楠風¶
<pb:KR4h0143_WYG_180-29a>¶
　　　題楊氏所藏畫圖¶
山光濃淡雨初晴曲曲江清樹色明若買草堂江上住¶
盡開窓户看雲生¶
　　　縉溪道士¶
縉雲溪上縉雲山春水流出桃花灣白頭道士鶴為馬¶
月明騎過居庸闗¶
　　李泂¶
　　　題周曽秋塘圖卷¶
<pb:KR4h0143_WYG_180-29b>¶
家在東南雲錦鄉心魂元是水花香哦詩想入秋塘境¶
鴛鷺驚飛一夕忙¶
鮫人初息露香機花覆龍梭鳥自飛莫向西湖問煙水¶
夜涼風露濕荷衣¶
　　　過東林寺¶
風破西村雨氣昬泠泠澗水竹間聞山頭知有靈仙過¶
千丈通明五色雲¶
　　段天祐¶
<pb:KR4h0143_WYG_180-30a>¶
　　　寓雲間驛有懐¶
元夕錢塘歸未能玉簫誰倚畫樓層湧金門外如銀月¶
何處人家不是燈¶
城上啼烏起夜闌𤨏窓風度落梅寒一年端正元宵月¶
可惜匆匆客裏看¶
　　傅若金¶
　　　和陳宗道元夕懐江南絶句¶
萬家行樂愛春晴花底遥聞度曲聲惟有客窓嫌月色¶
<pb:KR4h0143_WYG_180-30b>¶
照人離恨太分明¶
　　　平安驛¶
孤燈夜宿平安驛欲寄音書無使將南雁數聲秋雨裏¶
却先行客過瀟湘¶
　　　回雁峯¶
江上青峯宿雨開江頭歸使日南來登髙欲訪平安字¶
二月衡陽雁已回¶
　　　小孤山¶
船度江天暮色青半江峯影動寒星海風急起元珠樹¶
<pb:KR4h0143_WYG_180-31a>¶
山月遙生緑玉屏¶
　　　舟行¶
漁家日暮亂收罾欲及前舟苦未能行盡綠楊三十里¶
隔河遙見驛亭燈¶
　　　無題¶
樓上仙衣捲薄羅樓前春暖杏花多鳳簫最好吹明月¶
惟有蕭郎自教他¶
江草離離江水流玉人何處卷簾鈎垂楊學盡春來瘦¶
<pb:KR4h0143_WYG_180-31b>¶
不省人間有别愁¶
　　　潞縣舟中寄京師楊上舍諸公¶
買得呉船繫栁根潞河新雨過黄昬都門只隔煙中樹¶
一夜尋君苦夢魂¶
二月和風滿上林憶君時復走相尋夜來見月腸堪斷¶
城鎖千門碧栁隂¶
生來不識酒中味憶昨故人常見招不是多情能度曲¶
樽前恨殺董嬌嬈¶
<pb:KR4h0143_WYG_180-32a>¶
春風亭館看花時自變新聲教栁枝只恨秀娘空第一¶
不曽歌得斷腸詞¶
　　　墨梅¶
天涯不見遙相憶窓外重逢乍欲迷仿彿空山明月夜¶
一枝初出古牆西¶
　　　寄王敏文¶
青樓只在石橋東幾度聞君醉落紅近日綠隂濃似雨¶
門前别繫五花驄¶
<pb:KR4h0143_WYG_180-32b>¶
　　　題畫¶
迢遞雲山隔逺溪微茫煙水帶長堤秋來木葉多搖落¶
日暮寒鴉不肯棲¶
　　　雙燕圖贈王惟中¶
𤣥鳥飛時緑樹春湖南煙際往來頻明年社日君何處¶
逢著新巢憶故人¶
　　　簡楊好問¶
湖亭初得寄來詩幾度長吟恨别離近日扁舟洞庭野¶
<pb:KR4h0143_WYG_180-33a>¶
雨中多是憶君時¶
　　　題松菴上人墨蒲桃¶
漢苑尋常露下時月明髙架影參差上林近日無來使¶
腸斷江南見一枝¶
露顆含香近客衣蜜蜂蝴蜨繞藤飛夜來應值驪龍睡¶
探得明珠月下歸¶
　　　題山家山景¶
萬壑蒼蒼雲氣昬石泉斜落古松根前林欲暝僧歸晩¶
<pb:KR4h0143_WYG_180-33b>¶
應聴鐘聲到寺門¶
雁起秋空樹色遙行人江上駐歸橈海門東去應千里¶
白日微茫見落潮¶
　　達實特穆爾¶
　　　五丈秋風¶
八陣圖荒認舊痕當年蜀將駐三軍出師不遂中原志¶
老樹寒煙鎖暮雲¶
　　黄清老¶
<pb:KR4h0143_WYG_180-34a>¶
　　　海子上有期¶
金堤晴日共鳴鑣傾葢松隂待早朝數盡荷花數荷葉¶
碧雲移過水東橋¶
　　　懐友時住夏玉泉山¶
逺水平林翠遶城秋來風雨動離情玉泉千尺梧桐樹¶
月下時聞落葉聲¶
　　　寄劉鳳溪時有麻源之約不果往¶
南國佳人鬢欲絲仙壇辜負杏花期多情惟有東橋水¶
<pb:KR4h0143_WYG_180-34b>¶
流到𤓰州月上時¶
　　　偶題¶
永夜觀兒課舊編小窓燈火憶當年曲肱自笑不成寐¶
月上瑤琴第五弦¶
雪夜題書玉署深思山便欲寄瑤琴征鴻若問平安信¶
河漢東流是此心¶
　　　題番陽方氏心逺亭¶
柴門垂栁曉啼鴉露逕苔封芍藥芽分得番陽雲一半¶
<pb:KR4h0143_WYG_180-35a>¶
自攜春雨種黄花¶
　　　題春江小景圖¶
小艇無人載緑隂白鷗門外笋成林不知多少山中雨¶
染得一江春水深¶
　　　錢唐懐友¶
舟泊楓林一雁聲白蘋紅蓼共思君月明江水多于海¶
雨後秋山碧似雲¶
　　　登福山遇僧偶出¶
<pb:KR4h0143_WYG_180-35b>¶
鷲嶺雲深杖屨幽竹風松影共悠悠何人分得僧家榻¶
坐看雲山一片秋¶
　　　友人見訪不遇¶
君乗白鶴下青雲我入春山聴曉鶯可惜小樓風雨過¶
無人收拾萬松聲¶
　　　送馬編修¶
軍山流水繞旴城曽記維舟聴曉鶯君過栁隂聊駐馬¶
春風葉葉是離情¶
<pb:KR4h0143_WYG_180-36a>¶
　　杜禧¶
　　　題周曽秋塘圖¶
枯荷容與淡相依蘆荻花香拂釣磯一段秋光成霽景¶
向人鷗鷺自忘機¶
　　貢自誠¶
　　　即景¶
臘酒留香梅子小野棠飄雪杏花開漁溪白白蘆芽出¶
楊栁青青燕子來¶
<pb:KR4h0143_WYG_180-36b>¶
　　劉郁¶
　　　題鵲山¶
路入荒山百里長川原平望鬱蒼蒼倚天翠壁三千仞¶
只欠磨崖第㡬行¶
鵲山髙與碧雲齊渡水沿岡路欲迷日暮羸驂鞭不動¶
緑雲深處亂蟬嘶¶
　　侯賓于¶
　　　題百花洲¶
<pb:KR4h0143_WYG_180-37a>¶
　樓臺縹緲絶氛埃瓊樹扶疎帶月栽夜半空庭松露滴¶
　碧雲天外鶴歸來¶
　　　張擇¶
　　　　次廬參書御溝水韻¶
　華清波色漢陽溝不似粼粼煖緑柔飄盡上林紅萬㸃¶
　又從天上送春愁¶
　　　羅索¶
　　　　艾山懐古¶
<pb:KR4h0143_WYG_180-37b>¶
　滿山松檜倚空長流水漂花遶澗香盟㑹有基人到少¶
　但聞啼鳥送斜陽¶
　　　趙友藺¶
　　　　題海嶽後人煙巒曉景圖¶
　一曲溪山類輞川何人筆意淡風煙月明鏡水秋無影¶
　照見長虹貫客船¶
　¶
御選元詩巻七十二¶
