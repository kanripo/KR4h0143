# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:41.695203
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷十九
<pb:KR4h0143_WYG_127-1a>¶
　欽定四庫全書¶
御選元詩卷十九¶
　　五言古詩七¶
　　　宋褧¶
　　　　送張孟功揚州覲省分題得遊絲¶
　東郭暢景韶飛絲蕩晴朝細逐柳綿度狂隨薫風飄燕¶
　郊縈去䇿楚岸罥征橈嗟予顧不及相送共迢遥¶
　　　　王君冕闗中别墅芳潤亭寄題二十韻¶
<pb:KR4h0143_WYG_127-1b>¶
　雍壤第上上土厚風氣温水泉引甘澤卉木滋以蕃興¶
　王作都㑹山川鬱屏藩維周秦漢唐陳蹟猶具存一覽¶
　以娯目矧此長子孫勝境遇名士相值復何言王君長¶
　安人負郭有田園藍田在其左終南髙且尊平川豁瞻¶
　眺崇岡如吐吞結構事幽隐池臺閟重垣植木春茂茂¶
　釃渠夏沄沄晴花炫屋角秋苔黯牆根嵐翠浥圖籍荷¶
　葉䕃壺尊觴詠協時序起居適寒暄生涯付子弟供具¶
　有鷄豚好客時過從租吏不叩門談評及宇宙息偃度¶
<pb:KR4h0143_WYG_127-2a>¶
朝昬緬懐鶴在隂大笑蝨處裩茫然珪組念邈矣車馬¶
喧兹亭可適意餘事勿復論(君冕為三原縣/令常被誣未雪)¶
　　　題道者山¶
元氣肇融結嵂屼蟠厚坤蓬瀛訝虛無五岳名號尊兹¶
山介平營特與太古存碣石拱其側水巖何足論東北¶
醫巫閭羅列為弟昆境迥稱瞻眺多景移晨昬煙霏雜¶
逺樹海氣時吐吞幽深閟靈怪勝麗難具言謂宜棲隐¶
淪秋鶴仍春猨叢桂賦騷雅蘿薜相嬋媛顧此緇衣流¶
<pb:KR4h0143_WYG_127-2b>¶
結構開祗園陳迹紛恍惚紀載深本原屢聞賢侯王遊¶
觀駐朱軒從容樂觴咏風日揺旌旛我昔延祐末東邁¶
窺其藩望望不得登予懐未能諼于時秋雨霽仰羨思¶
攀援誰為持此意灑翰題空門¶
　　王士熈¶
　　　送郭子昭淮東經歴¶
夫君黄鵠姿氣排青雲上嵯峨柏樹枝冰霜激清賞鋒¶
錯太阿鮮韻叶元石響淮海今勝區疆塲記疇曩省俗¶
<pb:KR4h0143_WYG_127-3a>¶
出凋瘵主畫酬鞅掌南浦春波深迢迢桂舟往論交心¶
獨傾撫别意増惘古殿瓊花開題詩寄遐想¶
　　　題蘭亭定武本¶
㑹稽晉名山中有千世寶斯人臨池波歴歴照穹昊流¶
傳長安道老僧惕如擣昭陵雲霧深玉匣失所保周成¶
顧命篇垂戈列經誥至今天下人欲觀何由討幸然定¶
武石難容以智造宋家幾播遷惜哉蹟如埽眼明偶相¶
遇精神更美好五字未曽缺纔出紹彭早黄庭亦不存¶
<pb:KR4h0143_WYG_127-3b>¶
瘞鶴殊渺渺摩挲憶真者鬚髮空自皓¶
　　王思誠¶
　　　按部至嵐州懐舊¶
早涉卧虎泉曉過飛燕堡北來風泠泠東升日杲杲冰¶
雪滿髯鬚鱗甲生衣襖候官逺相逢村落飯一飽南嶺¶
秀雙松亭亭䕃危道山深澗路滑懔懔畏馬倒俄然得¶
平地深憂豁如埽解鞍西嵐城疇昔一曽到經今二十¶
年顔色嗟已老念彼同襟人聚散若萍草各在天一涯¶
<pb:KR4h0143_WYG_127-4a>¶
誰與脩舊好作詩冩孤懐巵酒聊自勞¶
　　胡助¶
　　　菊山詩¶
世有隐君子種菊巢空山心同白雲逺身與黄花閒朝¶
飢餐落英夕飲露未乾幽香被三徑晚節當歲寒林下¶
非無人獨在柴桑間風味畧相似窮年以盤桓¶
　　　自靈巖登天平山次柳道傳韻¶
維昔渡江蹕近在千里甸吳門治清靜西浙稱道院興¶
<pb:KR4h0143_WYG_127-4b>¶
懐慶歴初百歲如過電孰有范公賢臯䕫素同傳天平¶
表先塋泉臺封土竁巍巍忠烈祠鄉社春秋薦伊余徒¶
北歸老色日上面萬象供冥搜四維喜安奠重遊㑹主¶
人奉嘗益繁衍席珍柳太常險語情眷戀我語上瀨船¶
苦思勞挽牽客途春事殘僧窻夏隂轉古木蟠夭矯新¶
篁剥蔥蒨水影澄心空山色照眼絢馮髙見黄雲殘秋¶
行飽麵少飲有餘歡遐覽意忘倦時驚蒼石聳閒悦晴¶
禽囀共惟吏部公台斗不肯踐頗好偕文士幽討窮林¶
<pb:KR4h0143_WYG_127-5a>¶
巘嵌崖白雲泉掬手玩清泫煮茗味獨奇醉來和月嚥¶
涼風吹客衣激激散冰霰亦有星源尹怡顔時自盼琢¶
句追大雅放懐即私燕文學呉越裔書工篆𨽻變載道¶
靈巖遊山路亦云便䲭夷去已乆西子寧復見徘徊響¶
屧廊尚想呉王殿姑蘇走麋鹿㑹稽貢竹箭髙唱白苧¶
詞漓風日以扇邈矣季子心隂述唐虞禪興亡屬時運¶
成敗談俚諺呉中美浮圖題榜率輕狷正爾澗谷慙欹¶
傾襲京卞¶
<pb:KR4h0143_WYG_127-5b>¶
　　孫轍¶
　　　擬古四首次楊志行韻¶
涉江采芙蓉江水何澄鮮朱華映朝旭窈窕薫風前相¶
望不盈咫風波良獨艱攬之置懐袖撫玩空長歎春榮¶
衆所慕泯黙無復言¶
孟冬寒氣至眄彼庭中樹忽得故人書中有相思句故¶
人隔異縣相望良獨苦候蟲鳴廣除落葉被衢路淒其¶
對揺落登髙詎能賦白髪生鏡中荏苒流年度故人歲¶
<pb:KR4h0143_WYG_127-6a>¶
寒姿亦有濟勝具相期佩飛霞共飲金莖露¶
青青河畔草春至不復腓延縁被陂坂飽彼羊牛飢荏¶
苒時序遷王孫終未歸西風一蕭瑟楚客空傷悲安知¶
壯士心金石乃不移隂陽無停運垂柳生金絲鳥鳴百¶
花開迴首乃爾為丈夫貴自朂千載以為期¶
明月皎夜光出自河漢東衆星爛以繁牽牛正當中永¶
懐乗槎人上與河源通遡遊往從之杳杳將安窮至人¶
淩倒影千載幸一逢願言攬其袪一洗塵埃空乗風遊¶
<pb:KR4h0143_WYG_127-6b>¶
汗漫歴歴天九重有志未能就憂心徒忡忡¶
　　方瀾¶
　　　石門夜泊¶
積雨暮天豁炊烟隔林起人喧落帆處野語新月裏桑¶
逕緑如沃麥風寒不已一夕舟相銜擾擾利名子¶
　　許謙¶
　　　遣興四首¶
秋日常苦短秋夜不可闌葉鳴迅風晚蟲怨零露寒月¶
<pb:KR4h0143_WYG_127-7a>¶
白天炯炯振衣起盤桓山川出浮滓翳彼明不完幽興¶
中道絶百感來無端何當誅豐隆致身無羽翰清光亦¶
何私不照方寸丹¶
猗猗澧有蘭馥馥沅有芷獵獵石上蒲泛泛水中芰鮮¶
鮮三逕菊旎旎百畮蕙采掇集衆芳粲爛成雜佩佩服¶
何所從將以待君子¶
春風榮衆芳秋露悴百草羲和䇿日月疾急兩飛鳥枯¶
桑號天風俯仰波浩渺氣流物隨化金石不自保人生¶
<pb:KR4h0143_WYG_127-7b>¶
寄蜉蝣時邁胡不老天地有終窮㣲眇何足道¶
乾坤無停運清氣日夜生人居覆載間所息能不萌握¶
機養天和持守如捧盈得䘮固有命寵辱何足驚一身¶
磐石重萬鍾浮雲輕丈夫有志願誰謂我無成¶
　　　華葢山¶
羣山如斗形華葢氣獨壯奮身地勢髙目極天宇曠周¶
回萬象澄一一來獻狀中江漾孤嶼瀕海横叠嶂樓臺¶
市中居棋列相背向烈風攪蒼林落日鳴白浪蜃氣薄¶
<pb:KR4h0143_WYG_127-8a>¶
浮雲溟濛杳東望長濠浸寒水短楫起漁唱同遊豈特¶
達竟爾忘得䘮山下出蒙泉夷坐待清漲一掬襟懐空¶
自謂羲皇上¶
　　　暮過東津館¶
薄暮下東津灘急舟劇箭漁鐙互明滅隴月時隐見清¶
颸從東來涼氣襲我面目送兩山青天長淨如練¶
　　　舟中雜興三首(録二首/)¶
冉冉江上蘆離離路傍草霜露侵衣裳何用涉逺道鴻¶
<pb:KR4h0143_WYG_127-8b>¶
雁方有序孤飛任林表豈不顧其羣長風翮難矯¶
嵐煙紫崔嵬波月光滉瀁星宿縣虛篷雲雨暗逸漿震¶
澤商氣深雄風駕濤浪白鷗與蒼雁來往同簸蕩呉潮¶
海門闊飛雪噴秋響重重越山迎汨汨溪流上舟行歴¶
旬日佳景閲萬狀孤征抱結思所感重悽愴安得同心¶
人詠歌共清賞¶
　　　採藥¶
亭亭北山松宿藹䕃深碧蒼根走虬龍巨幹蟠鐵石平¶
<pb:KR4h0143_WYG_127-9a>¶
生棟梁具不受霜雪厄兔絲得所附裊裊挂千尺流脂¶
入九地千歲化琥珀我欲掇其英俯仰費搜擿紅鑪轉¶
丹砂石髓變金液但恐茫昧間圖驥不可索意長時苦¶
促雙鬢日夜白刀圭或可試習習在兩腋蓬萊三萬里¶
詎謂弱水隔他時來山中故老應不識¶
　　　用潘明之韻遣興¶
秋山撼虛林秋水揚素波緩衣踞蟠石怡盼庭樹柯芳¶
景良可惜去日亦已多天寒道路逺奈此兩鬢何興來¶
<pb:KR4h0143_WYG_127-9b>¶
勿引酒醉飲空悲歌丈夫志有適慷慨捫太阿¶
　　陳樵¶
　　　悦心亭¶
清晨攬衣起感物暢我情春風從何來草木忽巳榮深¶
池躍遊鯈喬木遷鳴鶯俛仰極萬類氣機足生生哲人¶
貴冥㑹悠然竟何營此樂難具述酒至且復傾¶
　　　送吉夫北上¶
之子冰雪姿冥心學仙真官卑且勿念況復憂其貧邇¶
<pb:KR4h0143_WYG_127-10a>¶
來太白山山勢淩秋旻雲盡月照夜花開鳥鳴晨閒居¶
少公事猿鶴為比鄰採芝過林麓釣魚遊水濵七年不¶
得調幽興如逸民通塞任物理聊用安此身憶昔始相¶
識交情日相親問君鍊藥訣祕之不肯陳金液且莫採¶
何以製水銀豈伊蓬萊中無分追後塵君今别我去九¶
闗朝帝宸功名信可就慎勿煩精神閬風青峩峩海波¶
白粼粼他年重㑹面笑盼桃花春¶
　　　雙柏(題畫/)¶
<pb:KR4h0143_WYG_127-10b>¶
亭亭山上柏柯榦如青銅蒼古拔俗姿肯作兒女容風¶
霜日揺落萬木為之空爾獨不見摧屹立如老翁乃知¶
歸根妙生意恒内融願乗雷雨興化作雙飛龍¶
　　　瓊林臺¶
上清瓊林臺似有千仭崇琪樹交柯生瑶草亦成叢幻¶
境類𤣥圃凝輝接琳宫天花或時墮縈紆颺迴風仙人¶
薛元卿手持玉芙蓉傲睨八極表洞見萬象空飛書約¶
王子弭節延赤松步虛朗歌咏流響入雲中¶
<pb:KR4h0143_WYG_127-11a>¶
　　丁復¶
　　　甘雨昨日足¶
甘雨昨日足今日豈不遊文漪散清沼緑樹未驚秋步¶
出西郭門浩浩江漢流危檣隘川浦乃有逺人舟江租¶
赴海漕驚沙無定漚號呼走羣吏肉食懐鄙謀及時不¶
歸耕卒歲何用周悄悄緑髪子還家多白頭為農極凋¶
瘁猶用苦誅求¶
　　　竹山¶
<pb:KR4h0143_WYG_127-11b>¶
離離鳯食榦綿互亘脩巒君子懐靜儀虛貞媚蒼寒靈¶
厓發潜頴崇苞閟幽盤筮鄰從蔣詡永結求羊歡¶
　　　同縣尹張志道徵士黄觀復隂秀才燕集六縣¶
　　　校官葉仲庸池上分韻已而互相為和三首¶
　　　　分得碧字¶
江水秋未清林暉午能碧相忘散亂坐幸老談笑劇以¶
君乆寒氊且爾暫暖席同心勿辭飲況有陶彭澤¶
　　　　次韻殿字¶
<pb:KR4h0143_WYG_127-12a>¶
堂堂瓊林客籍籍金鑾殿一官巖州最再調淮縣見(謂/張)¶
(也張以丙科授黄巖州/判再授淮東六合縣尹)人生逐日老世事浮雲變亦有¶
古宫臺淒涼入荒甸¶
　　　　次韻下字¶
王日不注官從天得長假年衰豈能髙老坐不許下新¶
秋席為展欲夕尊未罷誰揮魯陽戈請駐羲和駕¶
　　　題秋江晩渡圖¶
白雲在青山紅葉爛無數亦有冬青枝長松共如故茅¶
<pb:KR4h0143_WYG_127-12b>¶
堂當樹間江光澹凝素扁舟不可呼誰令汝來暮¶
　　楊信可¶
　　　和揭曼碩兼懐武昌名勝¶
親友日以疎江漢日以深孤雲懐海嶠倦翮思長林終¶
然無所知沿流動悲吟豈無後日期邈若隔千岑安得¶
好風來泠然入中襟日與親友㑹㣲言自規箴¶
　　　和盧子儀寄懐盧肅政上巴陵王侯¶
人生有知遇永懐不可忘俯視萬丈淵仰睇千仭岡青¶
<pb:KR4h0143_WYG_127-13a>¶
山何其髙江水空自長忽憶石潨叟别我半載强昨者¶
從湘中歲晏歸朔方孤舟渡淮水遺歌滿滄浪迢迢天¶
際雲青青陌上桑¶
　　　次韻酬呂文學¶
後㑹未可必前路轉多山鷄鳴發孤館蒼涼雲樹間俯¶
視清溪流仰睇髙鳥還念此别離情南山正孱頑¶
　　薩都拉¶
　　　宿臺城山絶頂¶
<pb:KR4h0143_WYG_127-13b>¶
江白潮已來山黒月未出樹杪一燈明雲間人獨宿近¶
水星動揺河漢下垂屋四月夜深寒繁露在脩竹¶
　　　題焦山方丈¶
江風入霜林寒葉下踈雨蕭蕭復蕭蕭可聽不可數山¶
僧亦好奇呼童埽行路何處覓秋聲肩輿入山去¶
　　　寄朱舜咨王伯循了即休五首(并序/)¶
　　元統二年秋八月僕與淮東憲副朱舜咨廣東僉¶
　　憲王伯循㑹于𤓰洲江風山月亭上過金山登妙¶
<pb:KR4h0143_WYG_127-14a>¶
　　髙峰飲酒賦詩京口鶴林寺僧了即休風雨渡江¶
　　贈别少年遊詞既而即休辭去舜咨伯循留廣陵¶
　　僕獨涉淮過河北人生聚散信如雲萍屈指歲餘¶
　　舊遊如夢向日舜咨有雨過江色淨五字天趣妙¶
　　發未克竟篇兹以一字為一韻賦詩寄上舜咨伯¶
　　循二前輩鶴林主者了上人¶
木落淮南秋蘭橈泊𤓰渚把酒三人同江亭看飛雨雨¶
過江色淨妙景發天趣歴歴江南山一一青可數¶
<pb:KR4h0143_WYG_127-14b>¶
大江湧金山稳若青蓮座山下有龍宫見水不敢唾江¶
山萬古同日月片帆過把酒妙髙臺狂歌醉相和¶
飄飄鶴林僧布韈青鞵雙長江飛錫渡海磬魚龍撞逺¶
來作偈别楚雨鳴秋窻振錫獨歸去天花飛滿江¶
㣲茫揚子橋細雨濕秋色小艇載呉姬揺揺語相接風¶
起布帆高一往不再得夜宿廣陵城吹簫怨明月¶
霜髙木葉空江清水花淨離懐江水深楚女晩妝靚按¶
拍聽歌聲㸃筯行酒令白露滿衣裳迥野垂斗柄¶
<pb:KR4h0143_WYG_127-15a>¶
　　　宿烏石驛¶
雲起烏石峰雨灑紫溪嶺孤館如山深愁人覺宵永燈¶
花翦復開風竹亂不整清晨渡閩闗南斗落衣領好寫¶
度闗詩㸃筆題石笋¶
　　　度閩闗二首¶
暁度分水嶺身在雲霧中手扣天上闗聲落山下風雷¶
霆走澗壑神人過虛空既訝奔豐隆亦可招祝融頃刻¶
開萬象赤鳥飛嶺東¶
<pb:KR4h0143_WYG_127-15b>¶
白雲下千峰盡入懐袖裏振衣度閩闗灑作山下水仰¶
登天無梯俯視井無底古來守闗人豪傑存有幾寒食¶
百草青春風吹不起¶
　　　過嶺至崇安方命棹之建溪¶
人生天地間馳馬歴大塊行樂須及時流光逝難再役¶
役功名羈歴歴山水邁偉哉東南區奇險閩粤最車書¶
四海同風氣一嶺界肩輿度層霄手棹下急瀨四山抱¶
回流環合如束帶玉井蓮葉飄仰髙天作蓋倐馳丹峰¶
<pb:KR4h0143_WYG_127-16a>¶
前却在紫嶺背㣲雲間煙霞踈雨灑松檜深林樵牧歸¶
落日山鬼㑹雪瀑挂冰簾林風響天籟石梯駕仙巖往¶
往遺骨在瑶草石上生丹藥市中賣巍巍考亭祠過客¶
下祠拜溪水自成文上接洙泗派喚渡雲門僧貌古清¶
可愛手把青松枝趺坐溪石罅懸崖虹棧危挿竹魚網¶
曬山髙人蟻旋下視舟一芥輕舫類飛鰍宛轉亂石隘¶
崢嶸龍角尖磥砢黿首癩槎牙激頽波出没如水怪萬¶
古槌地雷三峽瀉泙湃峰巒爭送迎奔走萬馬快箭過¶
<pb:KR4h0143_WYG_127-16b>¶
耳生風開口不暇咳峭壁走衝流恍若巨鼇戴山有舊¶
題名歲乆字刻壊豈無姓名存彷彿年月載覽此前人¶
蹤徒為後人慨天氣易寒暄光隂倐明晦浩蕩三日程¶
應接千萬態㑹登天柱峰一覽宇宙大少吐胸中豪神¶
遊八方外題詩贈山靈清氣留勝槩¶
　　　夜興¶
千峰走晴雷風力吹邊雨層雲不成隂殘缺如敗堵山¶
深日易暝孤館孰賔主燈花翳復明落葉聲可數獨立¶
<pb:KR4h0143_WYG_127-17a>¶
誰與親厨人夜深語¶
　　　秋日池上¶
顧兹林塘幽消此閒日永飄風亂萍踪落葉散魚影天¶
清暁露涼秋深藕花冷有懐無與言獨立心自省¶
　　　題茶陽驛飛亭¶
白雲飛出山怒擘蒼峽裂幽谷濕晴雲絶壁灑飛雪萬¶
折入滄海龍宫水晶闕簸揚弄珠人冰簾挂寒月¶
　　　將至大横驛舍舟乗輿暮行¶
<pb:KR4h0143_WYG_127-17b>¶
山行日已暮肩輿度林薄涼飇淒以清松子當面落千¶
山月崔嵬萬葉雨蕭索昨夕櫂歌行頗憶溪上樂¶
　　果囉羅納延¶
　　　登崆峒山¶
緑蘿陟層巘曠望浮雲馳飄風西北來䬃䬃吹裳衣氣¶
候倐遷變中懐鬱歔欷路逢一道士髙結冠巍巍恐是¶
廣成子載拜欲問之長歌入深林棄我忽如遺哀湍㵼¶
石磴日落松風悲靈蹤邈難及千載生遐思¶
<pb:KR4h0143_WYG_127-18a>¶
　　　賦環波亭送楊校勘歸豫章¶
積水敞華構参差帶幽壑㣲風動輕蘋緑雲泛珠箔天¶
空夕隂斂川迴遊鱗躍徘徊滄洲夢露下翠衾薄公子¶
屬鳴珮逍遥陟延閣㣲吟省樹移緩步庭花落放舟返¶
春渚言恣林泉樂揮觴靡可留悵望青山郭¶
　　　送葉上舍晉歸四明¶
涼空夕隂霽繁星烜明河夜色浩如水秋聲在庭柯遊¶
子千里情歸心向江沱亭亭太白巘窅窅煙雲多落月¶
<pb:KR4h0143_WYG_127-18b>¶
挂松檜古屋依清波結縭豈不蚤流光恐蹉跎振衣出¶
橋門晨興理征艖清淮集魴鯉曠野飛駕鵞顧我羈旅¶
間執别將如何持觴易水上慷慨驪駒歌逺眺東南山¶
鬱鬱雲嵯峨¶
　　　送道士袁九霄歸金坡道院¶
朔風吹黄沙客子夢千里青山乆不歸白日去如水昨¶
朝灤水上仙人偶來過自言逺紛壒結廬在金坡玉峽¶
棲層雲翠閣縈危棧鐘聲繞碧壇桃花出深澗雙童埽¶
<pb:KR4h0143_WYG_127-19a>¶
白石展布彈瑶琴青松挂落月海色浮空林竟謝區中¶
縁騎龍怱歸去秪恐人民非那愁歲年暮君還鍊石髓¶
九轉成𤣥霜他時肯分贈碧落同翺翔¶
　　　送危助教分監上京¶
驅馬涉大河堅冰若平地雪霰在須髪顔色漸憔悴迢¶
遰出恒趙迤邐入燕薊幸託君子交情親不予棄裹衾¶
屢就宿下榻辱延致諄諄味道言情非骨肉異振鐸趨¶
雍宮胄子夙尊畏適從甘泉幸晨理赤城轡我獨増煩¶
<pb:KR4h0143_WYG_127-19b>¶
憂中夜不能寐崎嶇數千里欲盡平生意忽如参與商¶
令人發長喟都門候迴轅淅淅秋風至¶
　　　逍遥室為鄒上舍賦¶
嘉樹翳學省繁露夕零亂琅琅讀書聲歴歴在霄漢君¶
子慎齋居編簡夙潜玩秋蛩咽斷甃流螢襲虛幔燈燭¶
耿餘輝沉沉夜將半宴坐遂忘言羣疑自冰渙聖道日¶
脩明𤣥譚乃虛誕願君善其用毋為發深嘆¶
　　　題應中立所藏陳元昭山水¶
<pb:KR4h0143_WYG_127-20a>¶
逺騎出郊坰裴徊立清暁風雨江上來雲山望中小松¶
瀑㵼巖阿僧鐘度林杪兹焉倘可棲長歌拾瑶草¶
　　　松巢為錢塘謝尭章先生賦¶
結廬東山下門外萬松立月明樹根坐露華衣上濕鶴¶
歸洞雲暝風生海濤急茯苓倘可餐永矢謝城邑¶
　　　鶴齋為道士薛茂𢎞賦¶
仙人倦騎鶴築室住空山桃花落几上白雲入窻間昨¶
從青城遊路逢采樵者遺以山君銘刻之崖石下開門¶
<pb:KR4h0143_WYG_127-20b>¶
望赤壁明月滿中天窅窅玉笙韻秖在青松顛茅君不¶
可招雙舄下京縣借問幾時來笑指壁間箭我有碧玉¶
軫與君彈九臯曲終忽長揖飛珮翀煙霄¶
　　　京城雜言五首¶
神京極髙峻風露恒泠然憧憧十二門車馬如雲煙紫¶
霞擁宫闕王氣浮山川峩峩龍虎臺日月開中天聖祖¶
肇洪業永保萬億年¶
丘公神仙流學道青海東維時儒教師矯矯真天龍乾¶
<pb:KR4h0143_WYG_127-21a>¶
坤始開廓魚水欣相從扣馬諫不殺嘉辭動天容保此¶
一言善元祚垂無窮(世祖常因金儒元好問之請為儒/教大宗師復納全真丘處機之一)¶
(言國家始終/好生不殺)¶
居庸土髙厚民物何雄强老稚閑弓獵不復知耕桑射¶
鵰隂山北飲馬長城旁駝羊足甘㫖貂䑕充衣裳酒酣¶
拔劍舞四顧天茫茫¶
髙槐拱朱垣樓閣倚空起劒佩何陸離車馬若流水昔¶
有社稷臣艱難闢荆枳㰱血飲黒河剖劵著青史國家¶
<pb:KR4h0143_WYG_127-21b>¶
感勲勞報施及孫子¶
千金築高臺逺致天下士郭生去千載聞者尚興起我¶
亦忼慨人投筆棄田里平生十萬言抱之獻天子九闗¶
虎豹嚴撫巻發長喟¶
　　　郟城冬夜讀書有感¶
幽窻悄無寐稍覺塵慮清月色下床頭映我書冊明㣲¶
燈照孤影慨彼華髪生永懐古先哲勞心但營營¶
　　　發大都¶
<pb:KR4h0143_WYG_127-22a>¶
南陽有布衣杖䇿遊帝鄉憂時氣激烈撫事歌慨忼天¶
髙多霜露歲晏單衣裳執手謝親友驅車出塞疆雲低¶
長城下木落古道旁憑髙眺飛鴻離離盡南翔顧我逺¶
遊子沈思鬱中腸更涉桑乾河照影空仿偟¶
　　　劉蕡祠(唐劉蕡幽州昌平人謫死栁州歴遼金/無能發潜徳至本朝天歴間昌平驛官)¶
　　　(宫祺始奏建/劉諫議書院)¶
入郭日已暝惨澹楓葉赤鞠躬荒祠下低迴想遺直劉¶
君素忠憤伏闕論邦國痛陳腹心禍竟罹考功斥餘子¶
<pb:KR4h0143_WYG_127-22b>¶
盡鶱騰鬱鬱負慙色鄉人仰髙誼千載崇廟食悲歌風¶
蕭蕭感慨情惻惻出門無行人涼月照東壁¶
　　　龍虎臺(大駕巡幸往返/皆駐蹕臺上)¶
晨登龍虎臺停驂望居庸絶壑閟雲氣長林振悲風翠¶
華有時幸北狩甘泉宫千官候鳴蹕萬騎如飛龍帳殿¶
駐山麓羽葆羅雲中我行避馳道弗得窮幽蹤衣裳倐¶
涼泠積霧浮空濛前山風雨來驅鞭復匆匆¶
　　　榆林¶
<pb:KR4h0143_WYG_127-23a>¶
出闗喜平曠前林樹扶踈㣲茫候煙火参差見㕓廬美¶
人秋水上娟娟映芙渠巷隘車騎塞山寒日將晡行人¶
問旅舍投鞭息馳驅張燈秣駑馬斷櫪餘青芻夜涼衾¶
裯薄悒悒愁前途鷄鳴山窻曙去矣毋躊躇¶
　　　槍竿嶺(山腰長城/遺跡尚存)¶
飲馬長城下水寒風蕭蕭遊子在絶漠仰望浮雲飄前¶
登槍竿嶺岡岑鬱岧嶤崩崖斷車轍層梯入雲霄幽龕¶
構絶壁㣲徑紆山腰人行在木末日落聞鳴蜩履險力¶
<pb:KR4h0143_WYG_127-23b>¶
疲薾憑髙思飄颻何當脱羈鞅歸種南山苗¶
　　　李老谷(谷中多/杜鵑)¶
髙秋逺行邁入谷雲氣暝稍稍㣲雨來漸怯衣裳冷縈¶
紆青崦窄杳窱煙林迥峰迴稍開豁夕陽散㣲影霜葉¶
落秋澗寒花媚秋嶺途窮見土屋人煙雜墟井平生愛¶
山癖愒此愜幽靜月落聞子規懐歸心耿耿¶
　　　赤城(金閤山在赤城西郊洞明真人脩/鍊之所山中盛産青李來禽諸果)¶
休駕赤城館憑軒望前山飛雨西北來亂灑石壁間風¶
<pb:KR4h0143_WYG_127-24a>¶
寒樹摵摵水落沙班班牛羊盡歸柵㣲燈掩松闗野老¶
頗留客及此農事閒頃筐出山果濁酒聊慰顔移尊對¶
金閤靈宫鬱孱頑安得吹簫人乗鸞月中還¶
　　　龍門(元統間知樞密院事都拉特穆爾過峽中/見二羊鬬山椒樹間項刻大雨水溢姬妾)¶
　　　(輜重皆/為漂溺)¶
崢嶸龍門峽曠古稱險絶䟽鑿非禹功開闢自天設聮¶
岡疑路斷峭壁忽中裂雲蒸雨氣暝石觸水聲咽羸驂¶
涉溝澗執轡屢愁蹶憶昔兩羝羊忿鬭蛟龍穴暴雨忽¶
<pb:KR4h0143_WYG_127-24b>¶
傾注淫潦怒奔決人馬多漂流車軸盡摧折我行愁隂¶
霾惨惨情不悦日落樵唱來三歎腸内熱¶
　　　檐子窪(昔多盗賊今置巡檢司于/山椒其山無林木皆蔓草)¶
朝發牛羣頭夕憇檐子窪髙秋得清曠野蔓多幽花黄¶
雲翳日脚草色浮天涯山荒樹寂寞寒陂落昬鴉頗喜¶
盗賊清塞田盡禾麻至今將軍壘日落聞清笳我生乆¶
羈旅崎嶇涉風沙天寒道路逺曛黒投山家¶
　　　次上都崇真宫呈同遊諸君子¶
<pb:KR4h0143_WYG_127-25a>¶
鷄鳴涉灤水惨淡望沙漠穹廬在中野草際大星落風¶
髙班馬嘶露下貂裘薄晨霞發海嶠旭日照城郭嵯峨¶
五色雲下覆丹鳯閣琳宫多良彦休駕得棲泊清尊置¶
美酒展席共歡酌彈琴發幽懐擊筑咏新作主時屬承¶
平幸此帝鄉樂願言崇令徳相期保天爵¶
　　　陽明洞丁元善尊師攜酒招省郎穆徹君過余¶
　　　夜飲¶
仙人釀松華留客中夜酌㣲風樹間來細雨鐙前落清¶
<pb:KR4h0143_WYG_127-25b>¶
詩憶彌明髙興懐康樂移尊過西軒匡坐聽笙鶴¶
　　　還京道中¶
客遊倦緇塵夢寐想山水停驂眺逺岑悠然心自喜晨¶
霞發暝林夕溜洄清沚出峽涼風馳入谷塞雲起霜清¶
卉木踈日落峰巒紫迢遞越闗河参差望宫雉家童指¶
歸路居人念遊子各嗟行路難深乖攝生理終期返南¶
山髙揖謝城市¶
　　　送王子充歸金華¶
<pb:KR4h0143_WYG_127-26a>¶
東郊雨新已蔚蔚春樹稠驅馬郭門外持觴送華輈念¶
子客京縣意氣如雲浮文章儗秦漢雅頌窺商周世無¶
楚和氏誰能識琳球褰衣别親友長揖謝王侯天髙落¶
日逺驂騑駐河洲顧我在韋布執袂情悠悠願如大江¶
水與子俱東流¶
　　陳旅¶
　　　次韻毘陵呉寅夫見寄¶
季子江海居勝友園池賞臨水咏新詩輕飇送流響丹¶
<pb:KR4h0143_WYG_127-26b>¶
花陽林吐綺翼幽竹上雲瀾阻塵躅離思徒浩漭杪秋¶
辭京邑寒郭&KR0712;呉榜宗兄念行役㫖酒勞鞅掌承子共¶
清悰論文發豪爽我貧乆僑棲所至類樂廣願得陽羨¶
田寧慙五湖長夙昔詒約言遲暮嬰世網衆仙諒超遥¶
樓觀滿方丈餘霞散文席斜月生翠幌芳夕令人思思¶
之不能往晨興即髙岡引睇冩孤想¶
　　　湖上分韻得春字¶
君子佩明信相期湖水濵時欣宿雨霽畫舸送遊人輕¶
<pb:KR4h0143_WYG_127-27a>¶
鷗集蘭渚佳樹變鶯晨山逺煙容澹日出水光新美人¶
含麗思豔曲歌陽春暌攜㑹彌歡酣適趣益真兹遊敦¶
徳誼況乃及芳辰¶
　　　題秋山圖¶
之子託沖隐秋山樓觀深矧兹及霜晨遐矚沈氛隂翠¶
巘含白雲丹楓映青林靈谿鳴石溜野屋負層岑趨喧¶
事多違即曠恒愜心何哉芳月宴而我阻幽尋¶
　　　題米元暉溧陽溪山圖¶
<pb:KR4h0143_WYG_127-27b>¶
宿雨散層巘林麓翳煙霏遥山斷復連川上初昕㣲我¶
昔困行役溧陽秋未歸幽子喬松流解后啓郊扉撫景¶
正若此别離嗟願違覽巻遂終日溪雲欲生衣¶
　　　春日思逺遊¶
春日思逺遊逺遊欲何止角哀見楚王伯桃樹中死出¶
門逢路人天下無二子春山一萬重春江一萬里上有¶
無心雲下有無情水¶
　　　次韻答都下友人二首¶
<pb:KR4h0143_WYG_127-28a>¶
百金買駿馬千金買紅妝長安畫樓上飲酒吹笙簧夭¶
夭園中桃鬱鬱陌上桑美人越山下白髪生雕房¶
涼風振髙梧繁露集幽菊攬衣起徘徊殘月照我屋曽¶
襟鬱孤清日日塵眯目銀河在天上手短不可掬¶
　　　西山詩(并序/)¶
　　至順三年六月之吉西山新寺之穹碑樹焉是日¶
　　百僚無敢不至碑所余與趙博士繼清早作出平¶
　　則門沿大隄並駐蹕亭下轉入湖曲逢趙宗吉成¶
<pb:KR4h0143_WYG_127-28b>¶
　　漢卿二編修與劉敬先典籍騎驢從蒼頭挈匏尊¶
　　邀余與繼清就隄側藉草坐灌木延隂風泠然生¶
　　澗底幽鳥鳴其上命蒼頭隄傍取荷為盤以實腊¶
　　肉倒尊中濁醪飲數行甕山流黛與湖影相盪潏¶
　　於杯盤巾袂之上余在京師七年葢未有一適如¶
　　此時也酒盡三君子起曰子於此能無詩乎余言¶
　　歸即賦之及歸以職事縻繞少清趣明年三月宗¶
　　吉持紙來索詩户外雪深二尺無他客乃賦詩曰¶
<pb:KR4h0143_WYG_127-29a>¶
蓐食出西郭初日明逺川聮鑣走山麓山樹盡含煙紫¶
石擁馳道緑水侵弄田髙人湖上來解后野澗邊茂栁¶
垂密幄曽莎布柔氊回風䬃幽爽有鳥聲清圓采荷薦¶
珍胏洗琖行芳泉夫容濯新雨迥立方嬋娟晤言攄素¶
抱逸思慕遐鶱窈窕紺園夕珠林映璇淵黄金作臺殿¶
縹緲集諸天顧慙凡躅汙亟去不敢邅適意無先期重¶
尋有中悁華月忽易改賞心與時遷晨興望雲物皓雪¶
滿層巔¶
<pb:KR4h0143_WYG_127-29b>¶
　　　郊居¶
郊居息塵事日夕望青山青山秋氣多白雲出其間露¶
渚野芳集楓林江色寒夷猶感流序況乃曠幽攀¶
　　　題泛舟圖¶
江雲生白石水木澹幽姿雙松出叢薄翠色集遥枝落¶
日明極浦楚岫正参差美人鼔蘭枻歲晏將何之¶
　　　安福李氏臨溪亭¶
結屋負南郭清溪流屋前端居塵事少水木自幽妍滌¶
<pb:KR4h0143_WYG_127-30a>¶
硯弄寒泚鳴琴寫潺湲沙鳥時近人汀雲相往還烹鮮¶
芼溪毛留客坐前軒逝川道體著觀物悟㣲言¶
　　劉致¶
　　　對月¶
涼宵在前墀佳月墮我側此月如此心曠朗一片白開¶
樽起相娯佳月即佳客月如感知已為我好顔色此時¶
還獨醒奈此月明夕¶
　　　題錢玉潭竹林七賢¶
<pb:KR4h0143_WYG_127-30b>¶
門巷寡轍跡靜對溪南竹溪水淨堪染竹色與分緑有¶
時溪相向襟抱如瑩玉安得萬蒼筤遮植青溪曲豈無¶
嵇阮輩遁世尊往躅浩歌日酣燕達生亦云足¶
　　傅若金¶
　　　雜詩三首¶
植蘭彌九畹種菊被三徑幽芳固殊姿馨徳良可並搴¶
蘭以為美餐菊以資命睠言理蕪穢恒使枝葉淨蕪穢¶
苦易侵枝葉苦不盛豈無桃與李貴此諧野性¶
<pb:KR4h0143_WYG_127-31a>¶
窮巷有畸人夙夜勤古道敝衣適至骭䟽食恒不飽歌¶
聲若金石顔色終歲好豈無當世念所趨惡佻巧美玉¶
不足珍懐義以為寶¶
異人言種石可以致雙璧千金受𤣥秘辛苦乃有獲温¶
其比君子韞櫝良愛惜青蠅易為汙恒恐傷厥徳連城¶
不願售思以置君側終歲無與言持之將安適¶
　　　送陳衆仲助教赴江淛儒學提舉¶
秋風吹浮雲鳴雁復南翔山川何憀慄草木日夜黄客¶
<pb:KR4h0143_WYG_127-31b>¶
行歲云除僶俛懐舊鄉君行即呉㑹執别此河梁淮泗¶
多奔流雲海浩茫茫靈飇翼飛艫馳景曜征裳去途日¶
以逺來㑹日已長援之不可得躑躅情内傷¶
　　　九日夷山驛¶
馳驅涉長道時節良易更去日能幾何商飇䬃以盈𤣥¶
蟬號且息羣雁翩南征兹辰揆重九在俗豈殊情抗袂¶
出虛館登髙望舊京圓穹無留翳素顥有餘清延矚周¶
四遐但見古時城頽宫委蔓草喬岳襲前名茫茫隂陽¶
<pb:KR4h0143_WYG_127-32a>¶
間感此百慮并我性不解飲虛觴聊自傾¶
　　　和趙徳隆秋夕雨¶
落景翳重城凝隂起初夕蕭條飛雨至散漫輕飇激洒¶
幌靜彌多喧簷暴復息清商亂急管遥怨生離席遊子¶
恒念鄉氣淒感時易既興北風歎亦抱南山戚晨鷄不¶
廢度征雁無寧翼嚮道乖夙期寸隂違所惜詠歌良可¶
興幽懐坐填積¶
　　　雪中送宋上舍仲敏歸滑州省親¶
<pb:KR4h0143_WYG_127-32b>¶
北風何烈烈雨雪亦雱雱遊子去成均將歸古靈昌詩¶
書豈不樂歲晏懐我鄉我鄉伊可懐父母在中堂休告¶
亦有時定省焉可忘浮雲踰大伾白日照宣防子行日¶
已至送者各盡觴當歌念逺遊令我媿中腸¶
　　　四月十四日發京¶
六龍西北馳羣鳥東南翔感我客遊士心神隨飛揚迢¶
迢踰大河怳怳越崇岡已驚時序易復念道路長驅車¶
出東門浩歌慨以慷燕薊豈不樂呉楚為我鄉父母乆¶
<pb:KR4h0143_WYG_127-33a>¶
違離兄弟不在旁當兹遂歸去聊可慰衷腸¶
　　　劒門圖¶
劒門天下險亦復天下壯崢嶸扼西南氣欲軋萬象石¶
壁摩往來風湍束奔放深蟠虛無底峭出日月上二儀¶
含崎嶔萬古設眺望一夫或當闗强敵不敢傍胡為昔¶
人國恃此亦傾䘮聖朝今無外皇化極浩蕩勢狹秦漢¶
爭治同唐虞讓乃知不在險六合徳可王前年南中行¶
其地少平曠縣車度重隘束馬下疊嶂飜疑蜀道坦劒¶
<pb:KR4h0143_WYG_127-33b>¶
閣固殊狀及此觀畫圖間闗愁西向浮雲從中來日暮¶
一惆悵¶
　　　九鷺圖¶
鮮鮮白鷺羽振振清江澨露草寒已衰風蘆近相蔽飛¶
鳴各自適離居亦有次雖愜江海情終懐雲霄志君子¶
思有則畫者工取譬儀羽庶可希脩潔誠所貴¶
　　　羣雁圖¶
㣲茫洞庭野隐約瀟湘岸鴻雁將栖息飛鳴求其伴先¶
<pb:KR4h0143_WYG_127-34a>¶
集良未安後至淒欲斷使我懐弟兄因之中腸亂留連¶
江海逺惨淡秋暉晏常恐隨天風髙飛入雲漢¶
　　　題雲崖圖¶
髙崖含青空雲氣所出入絪緼日千態嶄絶恒特立雨¶
合龍挂低風廻鳥飛急寄言為山者進簣庶可及¶
　　　題山水小景雜畫四首¶
空村斷行跡深雪連昬暮惨淡既平岡坡陀復盈路時¶
聞一樹折猶見羣鳥去中有映書人柴扉對何處¶
<pb:KR4h0143_WYG_127-34b>¶
江白雲稍歸山青樹如沐輕舟漁石渚獨騎經林麓野¶
氣昬已明泉聲斷猶續坐憶泛湘時村西見茅屋¶
雲歸山欲暝月出泉相映石影生夜寒松聲起僧定遥¶
疑露下立或發風中詠幽境何闃寥長廊罷鐘磬¶
盤盤蒼山根泉石如素練含風靜復響觸石驚相濺竹¶
迴秋氣來松凉夏隂轉山翁閲妙理獨立無人見¶
　　　題墨梅二首¶
老樹亞晴空踈花帶寒野風流不自惜澹泊從人冩歲¶
<pb:KR4h0143_WYG_127-35a>¶
晏孰能娯空山少來者¶
孤花何婉娩玉立含幽素短短時出橋踈踈或臨路生¶
疑簷下月半照牆西樹¶
　　　題蘇氏耕樂堂¶
少年思薄宦既老思田里耦耕非吾事素食良所恥時¶
雨行東臯平疇被流水興言命童稚東作從兹始飯牛¶
桑苧隂秉耒郊原裏舊麥既青青新苗復靡靡升堂舉¶
杯酌閒暇閲經史有秋庶可待敦本聊自喜古人不復¶
<pb:KR4h0143_WYG_127-35b>¶
存斯士亦云已食力吾所安夜行貴知止¶
　　　題宜春鍾清卿清露軒(清卿/能琴)¶
秋氣集太虛夕光溥髙樹時聞隂液墜暗識商飇度旎¶
旎星動林英英月霏霧涼扃息塵想幽琴寄元悟寂歴¶
松上聲逍遥丘中趣鈞天澹斜影銀漢藹㣲素古調今¶
所稀太音誰能喻仙人飲沆瀣壽命金石固千歲不可¶
期空歌徒延慕¶
　　黄清老¶
<pb:KR4h0143_WYG_127-36a>¶
　　　古詩六章送王君冕歸陜西(名弁甲/寅進士)¶
麥熟天乍熱開軒理瑶琴兹晨有客至一逕蒼苔深日¶
岀樹影倒曠坐分緑隂清談落餘花松風雜幽禽君子¶
希道徳永言結同心¶
園林步春暁芳徑澹巳開日出露未晞孤吟池上臺虛¶
閣納翠光硯寒欲生苔清坐契心賞白雲時入來君子¶
晚相識南山碧崔嵬¶
西山三月春萬物好顔色鳥啼自宫商花開各紅白滔¶
<pb:KR4h0143_WYG_127-36b>¶
滔東流水千里在頃刻風雨入逺林苔痕有新籜鷄鳴¶
潮欲上山月遲歸客¶
狂風巻茅屋遥見溪上山人生有遇合離别何足歎黄¶
鵠將西歸臨水振羽翰我有雙明珠置之青雲端朝朝¶
復暮暮照君千里還¶
少年處山谷壯歲遊京師性本猨鶴羣焉能牛馬馳曩¶
有採薪憂挂冠願為醫近得聖賢心讀書甘如飴習貫¶
已成癖豈無君子知¶
<pb:KR4h0143_WYG_127-37a>¶
十載宦京輦田園就荒蕪兹焉擬歸耕休馬南山隅舉¶
酒樹色動鶯燕鳴相呼流水既送君白雲亦邀余錦嚢¶
可贈逺媿非明月珠¶
　　　訪子威都事不遇(同年/狀元)¶
清暁抱緑綺來就夫君彈夫君乆已出野水流花間石¶
澗度㣲雨秋生湖上山松隂坐永日心與雲俱閒人事¶
有離合白鷗聊共還¶
　　　招友人¶
<pb:KR4h0143_WYG_127-37b>¶
晨雨洗餘花塵慮日蕭散芳草緑如茵空林坐春晚遥¶
思江上客尊酒媿折簡臨流擷嘉蔬共此林下飯¶
　　　送楊信父歸臨江¶
自别武夷君海水落幾丈當年尊俎地顛倒疊横嶂君¶
從山中來應見桃花開秦人笑相語媿我非仙才茫茫¶
八極中雲月秋徘徊苦吟不出門孤負黄金罍劃然西¶
風生拂我琴邊埃願從雙白鶴去去不復回¶
　　　送李子威代祀嵩衡淮海三首¶
<pb:KR4h0143_WYG_127-38a>¶
天香出金門春色動逺山使者持節去翩如跨雙鸞崔¶
嵬嵩少峰卓立乾坤間中夜南極浮星河遶天壇石室¶
有寶書泉鳴玉珊珊安得揖浮丘青雲驂羽翰¶
羣生望甘澤五岳雲氣通天香落巖谷瑞靄春冥濛海¶
潮天際來金碧森萬峰劃落紫翠堆亭亭玉芙蓉古廟¶
絲竹存迎神奏黄鐘空山遞餘響落花舞青童¶
南海祝融宅汪洋載神州巨浸涵萬有元氣何空浮蒼¶
蒼島嶼間仿彿通十洲神魚在深淵甘霖何以求朝折¶
<pb:KR4h0143_WYG_127-38b>¶
若木枝夕飲桐柏流萬里一瓣香豈徒司馬遊¶
　　　山行二首¶
愛山不知倦緩步成幽尋觀泉度疊嶂攜日穿層林睠¶
彼枝上鳥少憩松間隂蕭然清風來發我松下琴白雲¶
邀我飲流泉永我吟曽謂塵中人不知君子心¶
采采巖下菊菊老花壓地泉露飄我衣擷英不盈袂錚¶
然松子落林下逺風至沈吟不成詩支笻領山意¶
　　　送僧定觀歸¶
<pb:KR4h0143_WYG_127-39a>¶
詩僧百丈來復作五臺别丁然振金錫桂子落秋雪山¶
空白雲閒風息萬籟滅相思何處無江湖一明月¶
　　　畨陽舟中聞友人消息因贈¶
岧嶤九天門玉署青鎖闥老成煙霞心参商坐寥闊十¶
年望春雲不忍鑷白髪鴻雁還塞來頻頻附書札江湖¶
秋水淺舟楫苦不達不知南山陽梅花為誰發¶
　　　題竹外一枝梅花¶
仙標何處來一枝倚寒玉晴窻見疎林座上春可掬山¶
<pb:KR4h0143_WYG_127-39b>¶
隂帶殘雪水影兼逺緑珍重孤竹君歲寒伴幽獨¶
　　　武夷道中¶
積雨多浮雲百川合為一新晴落花深草逕没行迹溪¶
風淡和柔天宇浩澄碧諸峰出雲間淨若露初拭遲遲¶
䇿駑馬稍稍度翠壁從人不知疲佳境恣所歴松間古¶
仙人燕坐松下石羽化今幾年蒼苔滿雙屐乾坤妙無¶
言小大自有得為我謝羣芳春風各努力¶
　　于欽¶
<pb:KR4h0143_WYG_127-40a>¶
　　　登太白樓¶
清泗遶任城何年謫仙遊人間失酒星落月惟空樓騎¶
鯨八極表鳴鳯三千秋此俊不可得雲山生莫愁¶
　　陳徳永¶
　　　送同知黄巖事林起宗滿歸¶
浮雲暮南征遊子思他鄉官清甘㫖少有母不得將昨¶
夜夢倚門攬衣起徬徨翩然忽復去水逺三山長¶
　　胡枤¶
<pb:KR4h0143_WYG_127-40b>¶
　　　送别李伯實五首(録三首/)¶
情通萬里親逺别恐遼絶徘徊言笑間眷愛終糾結以¶
鏡投月中相照亦何切上下雲與塵輝光豈淪滅¶
我有五色絲投子錦繡機前織鴛鴦紋後織連理枝一¶
疋裁為雙巻懐各置之千歲兩端合永無棼所治¶
十五結交初大學同詩書纒綿二十載雙雙水中魚君¶
髪今已斑而我白髭須同門半為鬼成材者誰歟我心¶
永如帶周匝繫君裾¶
<pb:KR4h0143_WYG_127-41a>¶
　　陳鈞¶
　　　宿江隂廣福寺¶
我非山中人暫借山中宿靈風散㣲隂片月出喬木蕙¶
帳棲夕香古井汲寒緑名緇多夙契延坐同茗粥況與¶
靜者俱繕性乆巳熟清詞麗陶謝𤣥談幹身毒所媿形¶
跡拘無由繼髙躅鐘聲殷江島露氣靄林麓良遇愜素¶
懐徘徊至天旭¶
　　楊鎰¶
<pb:KR4h0143_WYG_127-41b>¶
　　　贈石維秀才¶
石子山中來衣上白雲濕俯仰時自謡鏗鏘溢篇什註¶
書空林間花落常自拾明晨城南去相望空悒悒¶
　　　雨至¶
維南有崇山山上多浮雲靜聞㣲雨至寂寂在西軒曠¶
然無所懐端坐復何言不知春向深況知賤與貧¶
　　楊鑄¶
　　　題宋氏南軒¶
<pb:KR4h0143_WYG_127-42a>¶
脱灑謝塵喧棲神在巖户殘雲床下起昨日山中雨縁¶
澗弄驚流攀林翫芳樹非闗薄時榮逍遥自成趣¶
　　　晩憩澗北亭¶
我性喜蕭散東園時獨行髙亭俯絶澗下有流泉聲秀¶
木翳繁隂朱華散㣲馨踟蹰憺忘歸夕露沾我纓人生¶
忽如寄何乃苦營營優遊在空谷飲水有餘情¶
　　　夏日山中讀書¶
翳翳嘉木隂結廬三四椽南風五月中日夕聞鳴蟬居¶
<pb:KR4h0143_WYG_127-42b>¶
閒復奚為涵泳聖人言時於㑹心處掩卷自欣然¶
　　岑安卿¶
　　　夢中作¶
積雨稍開霽晴川櫂孤舟雙目豁隂翳四望餘雲收輕¶
風生衣袂灑灑舒煩憂橋横落日迥水與山俱流白鷗¶
洲渚涼黄鳥林塘幽十旬九隂雨兹晴信難求美景與¶
心㑹及暮猶遲留賔朋愜清賞晤語更獻酬歸途見明¶
月華巔風颼颼¶
<pb:KR4h0143_WYG_127-43a>¶
　　　次兹息菴冬日海棠韻¶
盈盈宫錦仙厭彼繁華塲當春不自獻婉娩懐無方託¶
根旃檀林金仙借恩光羣隂正凝沍特與回春陽拒霜¶
宜媿死江梅亦羞香飜令桃李顔應有趨時傷定惠一¶
笑姿未免隨春芳始信鶴林仙解逞非時妝¶
　　周權¶
　　　懐别¶
青桑蔽繁隂𤣥鳥春將暮東風老松花長林翳黄霧俛¶
<pb:KR4h0143_WYG_127-43b>¶
首事鉛簡流光暗中度淮水日夜流美人邈難晤賔鴻¶
盡北歸誰與達書素長歌復徘徊晴川𣺌煙樹¶
　　　遊山寺¶
空林淨如埽石徑穿嶺細紺廬出深樹飛湍下雲際偶¶
逢赤髭侣囑我聽真諦菘肥齋鉢豐樾古佛燈翳遭簷¶
棘籬短野枳香入袂夕磬兩三聲半巖花雨霽¶
　　　溪之濵¶
小雨淨川緑翫心鷗鳥羣拂蘚憩幽磴松花㸃衣巾禪¶
<pb:KR4h0143_WYG_127-44a>¶
扃杳何處疎磬時逺聞青煙濕山道牛羊下斜曛¶
　　　仙源¶
桃花悄無有仙源𣺌何許流水清於銅松色與崖古長¶
林莫蕭颼似與幽人語翛然卧空菴清猿夜深雨¶
　　　夏日偕友晚步飲聽泉軒¶
終日局環堵散䇿窮深幽嘉我二三子落落誠罕儔適¶
意隨所詣行行遂經丘青松如髙人含風自蕭颼夕雲¶
度深翠爽氣衣上浮石根瀉幽泉戛戛鏘琳球樂彼泉¶
<pb:KR4h0143_WYG_127-44b>¶
上趣幽構飛岑樓新蘭秀而滋舊竹清且脩欵我情頗¶
厚清尊頻獻酬盤桓有餘樂嘯傲成遲留池深風露香¶
荷意澹欲秋飲散衆喧息㣲月生林陬¶
　　　接竹引泉¶
蒼潤隐石脈幽源迸山椒連筒入雲竇勢接河漢遥引¶
兹一線秋髙下穿林梢聮絡裊相拄旋折不辭勞挽之¶
歸我廬晴雨注屋茆乍窒或細細乆續俄嘈嘈空階落¶
琴筑虛甕鳴鈞韶盥浥足自潔心迹良已超固無鼎釡¶
<pb:KR4h0143_WYG_127-45a>¶
　珍頗煮溪澗毛未能學許由厭喧解風瓢¶
　　　　湘中¶
　天寒楚雲淨木落湘山幽空江夜來雨水滿蘆花洲西¶
　風何𣺌𣺌滄波日悠悠有懐誰與言注目孤鴻秋¶
　　　　松下泉¶
　長松䕃層巒黛色入崖骨鬱為翠雪浮蒸滃香不歇融¶
　液作寒泉飛逬出石窟不濯輭紅塵空山瀉明月¶
　¶
<pb:KR4h0143_WYG_127-45b>¶
　¶
　¶
　¶
　¶
　¶
　¶
　¶
御選元詩卷十九¶
