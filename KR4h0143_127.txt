# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:44.429290
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷四十四
<pb:KR4h0143_WYG_127-1a>¶
　欽定四庫全書¶
御選宋詩巻四十四¶
　　五言律詩十¶
　　　梁相¶
　　　　春日田園雜興¶
　麥疇連草色蔬徑帶蕪痕布榖呌殘雨杏花開半邨吾¶
　生老農圃世事付兒孫但遇芳菲景髙歌酌滿尊¶
　　　周暕¶
<pb:KR4h0143_WYG_127-1b>¶
　　　　送僧歸蜀¶
　詩禪寄杖錫不問道途難到水浮杯渡逢山卸笠看悟¶
　空諸念寂傳佛一燈殘蜀國又歸去令人憶道安¶
　　　　寄悦上人¶
　一錫千峯逺聞師住少林雲生坐處石佛見定時心清¶
　福人間少紅塵山外深何當重問訊來借竹堂吟¶
　　　楊本然¶
　　　　春日田園雜興¶
<pb:KR4h0143_WYG_127-2a>¶
露畦煙陌裏名利等秋毫引犢隨牛放祈蠶望蠒繰和¶
根挑薺菜帶葉摘櫻桃讀罷歸來賦臨風欲和陶¶
　　陳君用¶
　　　春日田園雜興¶
世事不挂眼寄情農圃中鉏犁衝曉雨杖履立東風芽¶
榖驗仁脈澆花趲化工獨餘真意味濁酒自燒菘¶
　　王鎡¶
　　　别虞君集¶
<pb:KR4h0143_WYG_127-2b>¶
瓦瓶擔酒去送客石橋東潮打沙汀上&KR0657;迴島嶼中桃¶
花三月雨楊栁五更風明日思君處渡頭煙水空¶
　　　送黙然上人歸天台¶
孤雲不定心持鉢度寒林野飯青蒲潔客程黄葉深海¶
風潮水發山雨曉煙沈歸到石橋上應看瀑布吟¶
　　　買舟¶
赤欄橋上路幾度卜歸期流水無迴日行人有老時潮¶
來江勢逆月出海門遲風順輕舟駛蒲帆盡夜吹¶
<pb:KR4h0143_WYG_127-3a>¶
　　　早行¶
客程因太早却費一更眠落月已歸海殘星猶在天櫓¶
聲荷葉浦螢火荳花田隔岸誰家起青燈逺樹邉¶
　　　别黄吟隠¶
飲乾分别酒話久未移舟潮水催行客海山生逺愁蟬¶
聲秋浦樹雁影夕陽樓今夜相思夢蘆花第幾洲¶
　　　訪翟梅山¶
諸老彫零盡江湖今有誰半生行客慣多難識君遲花¶
<pb:KR4h0143_WYG_127-3b>¶
屋春風酒梅山雪夜詩莫為名釣出世事正如棋¶
　　　晩春即事¶
雲氣不分明天隂忽又晴喜涼溪鵲浴知雨樹蛙鳴仙¶
藥黄精飯齋蔬白椹羮惜春吟未就閒踏落花行¶
　　　感秋寄白雲趙寺丞¶
囊裏不藏金相隨只破琴每因看月夜長動故人心敗¶
草闗河路秋風楚越砧愁來不成寐壞壁更蛩吟¶
　　　谿邨¶
<pb:KR4h0143_WYG_127-4a>¶
水路隨山轉谿清踏軟沙斜陽曬魚網疎竹露人家行¶
蟹上枯岸饑禽衝落花老翁分石坐閒話到桑麻¶
　　　寄友¶
髪影明寒鏡蕭蕭亦自憐故人難㑹面行客又經年晴¶
雪添崖瀑春雲雜曉煙相思有書札寫盡夜燈前¶
　　羅公升¶
　　　旅坐¶
負却征塵債飄零迄未休孤篷江貯夢深巷雨添愁山¶
<pb:KR4h0143_WYG_127-4b>¶
色分濃淡禽聲互去留班超亦良苦萬里覓封侯¶
　　　秋懷¶
舊日方山子淒涼寄一簞蟲聲來倦枕秋思入凭欄已¶
是肱三折那堪指一彈中宵更風雨誰念客氊寒¶
　　　辟地¶
四海風濤日誰歟柱急流山東雄劇孟薊北化田疇氣¶
静天閽晚星沉戍角秋如君闗氣數寧不重&KR0276;憂¶
　　　得聞家信¶
<pb:KR4h0143_WYG_127-5a>¶
乍喜平安報俄増放逐愁親闈萬里老客境四時秋意¶
往形空在詩成影自酧東風嚴瀨下不是欠扁舟¶
　　趙善璙¶
　　　避地山中和湯推夜寒韻¶
山藏皇恐色溪訴不平聲落葉啼猿怨危枝宿鳥驚林¶
疎風四面霜冷月三更酒醒愁無寐燒松炙到明¶
　　　餞陳匝峯之亷泉¶
桃源渺何處夢短到家難不辨一㐀費猶為九品官鶴¶
<pb:KR4h0143_WYG_127-5b>¶
嫌新俸薄鷗訝舊盟寒附翼攀鱗事書生不敢干¶
　　俞琰¶
　　　焦山寺夜坐偶作¶
夜宿焦山寺月明聞棹歌蜀江到吳盡海舶過淮多風¶
浪翻龍窟霜林露鳥窠詩成忽有酒不飲欲如何¶
　　陳普¶
　　　凭闌¶
髙豁乾坤眼山青縁雨收夕陽流水遶荒草白雲浮栁¶
<pb:KR4h0143_WYG_127-6a>¶
䕃小溪側樵歌古渡頭凭虚發清嘯安得仲宣樓¶
　　黄希旦¶
　　　采藥¶
采藥山中去攀躋不覺賒深源無俗迹滿地是靈芽巖¶
迥隂留雪溪澄浄見沙可憐名利客應笑此生涯¶
　　　水心亭¶
為愛方池淨危亭此構新寒光揺玊鑑晴色戲金鱗月¶
上驪宫曉蓮開水府春主人能息慮四座絶紅塵¶
<pb:KR4h0143_WYG_127-6b>¶
　　　秋夕登樓¶
髙閣倚斜陽登臨倍覺涼殘蟬空自怨歸燕為誰忙蔽¶
日雲頭猛沿山雨脚長竹邨谿上景髣髴似瀟湘¶
　　　晚眺¶
晚涼思逺眺策杖出松林車馬自來往路岐横古今商¶
飈未落葉永巷已鳴砧自笑眠雲客因時感激深¶
　　　秋半¶
晚吹生叢竹淒涼已半秋年華驚倐忽人事覺淹留林¶
<pb:KR4h0143_WYG_127-7a>¶
噪殘蟬急山光暮雨收登臨將眺望煙霧閉層樓¶
　　葛長庚¶
　　　秋夜¶
有客眠孤館更闌擁紙衾清風千里夢明月一聲砧素¶
壁秋燈暗紅爐夜火深寒猿啼嶺外惹起故鄉心¶
　　　白雲菴¶
宿霧戀喬木落花粘瘦枝鳥聲人静處山色雨来時霽¶
月成相約涼風解見知僧房安一枕海氣濯氷肌¶
<pb:KR4h0143_WYG_127-7b>¶
　　　海豐道中¶
海近疑無地山長儘有天蛇岡嵐霧濕魚市水風羶苔¶
色陪巖草榕隂冒浦蓮由来金翠盛遮莫酌貪泉¶
　　　述懷¶
弔影自憐孤消愁得酒壺客悰迷曉夜夢事付江湖雨¶
壁琴絃潤風窓硯水枯晚蟬知此意為我噪髙梧¶
　　　閩清醉中¶
東風正月二吹我上梅溪白雪方纔散黄鶯未見啼半¶
<pb:KR4h0143_WYG_127-8a>¶
隄涵雨意一蝶訪桃蹊醉卧黄三店夜深聞竹雞¶
　　　順昌即事¶
筆下千機錦胸中一滴金乾坤春甕闊風月夜樓深世¶
絶夫君操人誰梁父吟只尋雲外路誰復聽寒砧¶
　　　即事寄紫元¶
老雨餞秋菊孤煙醖暮嵐雁驚十月北梅早一枝南往¶
事風吹帽良宵月挂簪時哉亦難得我已到無參¶
　　　五更解酲梅竹之間徘體¶
<pb:KR4h0143_WYG_127-8b>¶
宿鳥能傳語殘風且㸃心山情憐淡坐月色笑孤斟驚¶
我梅花睡聞他竹葉吟清歸無所得得句貴如金¶
　　　博羅縣驛¶
虎嘯月生海猿啼風撼山夢回三鼓盡身自九天還雲¶
氣浮窓外泉聲入枕間問心宜富貴為復要清閒¶
　　　景泰晚眺¶
海岸孤絶處晴沙露逺汀潮花人髩白山色佛頭青夕¶
照雌黄筆秋煙水墨屏天空杉月冷鶴夢幾回醒¶
<pb:KR4h0143_WYG_127-9a>¶
　　　張道士鹿堂¶
清夢繞羅浮羽士延我遊新茶尋爵舌獨芋煮鴟頭春¶
鶴飲藥院夜猿啼石樓丹爐猶暖在聊為稚川留¶
　　　有懷¶
紫綺輕裘穏青綾廣被長明珠懷夜月孤劒匣秋霜氣¶
魄今諸葛襟期舊子房西風一長嘯草木正淒涼¶
　　　十月十四夜¶
十月十四夜寒燈焰寸長披衣臨曲水把筆向清霜月¶
<pb:KR4h0143_WYG_127-9b>¶
透詩情冷風吹醉面涼故人知得否空斷早梅腸¶
　　　八月三日即事¶
煙冷渾沾水溪清可數魚鴉翻千㸃墨雁草數行書今¶
日征帆下前年上國初詩盟寒復講無酒興何如¶
　　　小桃源¶
好事開三徑栽花滿一園前頭平俯水裏面曲通邨自¶
有鳩夫婦仍多竹子孫醉歸迷去路題作小桃源¶
　　希晝¶
<pb:KR4h0143_WYG_127-10a>¶
　　　懷廣南轉運陳學士¶
極望隨南斗迢迢思欲迷春生桂嶺外人在海門西殘¶
日依山盡長天向水低遥知仙館夢夜夜怯猿啼¶
　　　書恵崇師房¶
詩名在四方獨此寄閒房故域寒濤闊春城夜夢長禽¶
聲沉逺木花影動回廊幾為分題客殷勤埽石牀¶
　　　寄懷古¶
見説雕隂僻人煙半雜羌秋深邉日短風勁曉笳長樹¶
<pb:KR4h0143_WYG_127-10b>¶
勢分孤壘河流出逺荒遥知林下客吟苦夜禪忘¶
　　　送嗣端東歸¶
逺念生泉石人中事欲銷巻衣城木落尋寺海山遥帆¶
影迷寒雁經聲隠暮潮後期俱未定况我髩先彫¶
　　　送可倫赴廣南轉運凌使君見招¶
别語畏殘漏心懸瘴海邉回期無定日去路極遥天苦¶
霧沉山郭寒沙漲隰田幾宵尋使府清話廢閒眠¶
　　保暹¶
<pb:KR4h0143_WYG_127-11a>¶
　　　秋徑¶
杉竹青隂合閒行意有憑涼生初過雨静極忽歸僧蟲¶
迹穿幽穴苔痕接斷稜翻思深隠處峯頂下層層¶
　　　寄徐任¶
故鄉書久斷寒夜起歸心逺路秦闗外啼猨劒閣深貧¶
游年暗改醉卧月空沈幾夕疎林下相思費静吟¶
　　　早秋閒寄宇昭¶
窓虚枕簟明㣲覺早涼生深院無人語長松滴雨聲詩¶
<pb:KR4h0143_WYG_127-11b>¶
來禪外得愁入静中平逺念西林下相思合慰情¶
　　文兆¶
　　　宿西山精舎¶
西山乘興宿静稱寂寥心一境杉松老三更雨雪深草¶
堂僧語息雲閣磬聲沉未遂長棲此雙峯曉待尋¶
　　　送簡長師之洛¶
動静非常態超然西去心水期經洛聽雲約到嵩吟齋¶
訪煙邨逺禪依竹寺深祇應風雅道相府是知音¶
<pb:KR4h0143_WYG_127-12a>¶
　　行肇¶
　　　郊居¶
静室簾孤捲幽光墜露多徑寒杉影轉窓晚雪聲過茗¶
味沙泉合爐香竹靄和遥懷風雨夕舊寺隔滄波¶
　　　送文光上人西遊¶
髙木墜殘霖闗河入逺心嵩遊忘楚夢華近識秦音塔¶
古懸圖認碑荒背燒尋幾思興替事獨上灞陵吟¶
　　　酬贈夢真上人¶
<pb:KR4h0143_WYG_127-12b>¶
禪舎因吟往晴來坐徹宵春通三徑晚家别九江遥巢¶
重禽初宿窓明葉旋飄往期應未定謝守有詩招¶
　　簡長¶
　　　晚次江陵¶
前秋登閣晚吟次見晴雲中嶽聳當縣三年静若君朱¶
衣借客典清俸買書分别後逢揺落相思隔晉汾¶
　　　與行肇師宿山棲賢寺¶
氷瀑寒侵室圍爐静話長詩心全大雅祖意㑹諸方磬¶
<pb:KR4h0143_WYG_127-13a>¶
斷危杉月燈殘古塔霜無眠向遥夕又約去衡陽¶
　　恵崇¶
　　　同寇萊公探得池鷺分明字韻¶
雨歇芳塘溢遲回不復驚暴翎沙日暖引步島風清照¶
水千尋迥棲烟一㸃明主人池上鳳見爾憶蓬瀛¶
　　　訪楊雲卿淮上别墅¶
地近得頻到相攜向野亭河分岡勢斷春入燒痕青望¶
久人收釣吟餘鶴振翎不愁歸路晚明月上前汀¶
<pb:KR4h0143_WYG_127-13b>¶
　　　贈文兆¶
偶依京寺住誰復得相尋獨鶴窺朝講鄰僧聽夜琴注¶
缾沙井逺鳴磬雪房深久與松蘿别空懸王屋心¶
　　宇昭¶
　　　曉發山居¶
蓐食小人家寒燈碎落花雞鳴窓半曉路暗月西斜世¶
故欺懷抱風霜老嵗華劇憐詩思苦悽惻向長沙¶
　　　贈魏野¶
<pb:KR4h0143_WYG_127-14a>¶
别業惟栽竹多閒亦好奇試泉尋寺逺買鶴到家遲藥¶
就全遺母詩髙祇教兒未能終住此共有海山期¶
　　　寄保暹師¶
吟㑹失秋期荒山寄病時客髭生白早叢木落青遲渇¶
&KR0924;窺莎井隂蟲占菊籬歸心何以見霜月下天涯¶
　　　幽居即事¶
埽苔人迹外漸老喜深藏路僻閒行逺春晴書睡長餘¶
花留暮蝶幽草戀殘陽盡日空林下孤禪念石霜¶
<pb:KR4h0143_WYG_127-14b>¶
　　　夕陽¶
向夕江天迥㣲㣲接水平帶帆歸極浦隨客上荒城雲¶
外僧看落山西鳥過明何人對幽景苒苒敗莎并¶
　　　寄題武當郡守吏隠亭¶
郡亭傳吏隠閒自使君心巻幔知来客懸燈見宿禽茶¶
烟逢石斷棋響入花深㑹逐南帆便乗秋寄此吟¶
　　懷古¶
　　　原上秋草¶
<pb:KR4h0143_WYG_127-15a>¶
秋来深徑裏老病眼慵開户外行人絶林間朔吹回亂¶
蛬鳴古塹殘石照荒臺惟有他山約相親入望来¶
　　　寺居寄簡長¶
雪苑東山寺山深少往還紅塵無夢想白日自安閒杖¶
履苔痕上香燈樹影間何須更飛錫歸隠沃洲山¶
　　遵式¶
　　　酬伉上人¶
鳥卧清閒極誰能更似君山光晴後見瀑響夜深聞拾¶
<pb:KR4h0143_WYG_127-15b>¶
句書幽石收茶踏亂雲江頭待無事終學棄人羣¶
　　　贈智輪弟¶
溪竹擁書簾溪雲冷不厭千巖惟虎伴一講許猿兼煮¶
茗敲氷柱看經就雪簷有時開静户寒日下風尖¶
　　秘演¶
　　　山中¶
結茅臨水石淡寂益閒吟久雨寒蟬少空山落葉深危¶
樓乘月上逺寺聽鐘尋昨得江山信期来此息心¶
<pb:KR4h0143_WYG_127-16a>¶
　　贊寧¶
　　　居天柱山¶
四野豁家庭柴門夜不扃水邊成半偈月下了殘經雖¶
逐諸塵轉終歸一念醒未知斯㫖者萬役盡勞形¶
　　智圓¶
　　　贈聞聰師¶
澹然塵慮絶禪外苦風騷性覺眠雲僻名因背俗髙氷¶
煙蒸紙帳寒髪澀銅刀幾宿秋江寺閒吟聽夜濤¶
<pb:KR4h0143_WYG_127-16b>¶
　　則之¶
　　　早梅¶
數萼初含雪孤情畫本難有香終是别雖瘦亦勝寒横¶
笛和愁聽斜枝倚病看朔風如解意容易莫吹殘¶
　　契嵩¶
　　　羣賢宿山賦得暮雲嵓下宿¶
㣲風静林杪紅日下巖阿明月出已滿白雲歸未多髙¶
應伴猨鶴深不暗松蘿若弗為霖去其如旱歲何¶
<pb:KR4h0143_WYG_127-17a>¶
　　　浙江晚望¶
暮色看無際秋空水混天片帆飛鳥外新月落潮邊隔¶
越山形小吞吳地勢偏幾人來往老早晚渡頭船¶
　　　題徑山寺¶
翠拔羣山外連天勢未休雲迷飛鳥道雨出古龍湫僧¶
在深雲定香和杳靄浮人間游不到臺殿自清秋¶
　　　郎侍郎致仕¶
平時獨髙謝道勝欲韜光白髪辭明主青山戀故鄉藥¶
<pb:KR4h0143_WYG_127-17b>¶
畦容鶴到吟徑恐雲藏更愛禪林卧時来拂石牀¶
　　　汎若耶溪¶
越水乘春汎船窓掩又開好山沿岸去驟雨落花来岸¶
影樵人渡歌聲浣女回滄浪無限意日暮更悠哉¶
　　　書毛國章園亭¶
愛此園林好重来花木滋游人醉不去幽鳥語無時煙¶
郭連芳草春湖泛渌池松篁非俗韻游子漫相期¶
　　　山中早行¶
<pb:KR4h0143_WYG_127-18a>¶
前山經夜雨獨往步春泥天岸日將出田家雞更啼孤¶
煙行處起曠野望中低猶喜逢樵客相將過數溪¶
　　　寄懷泐潭山月禪師¶
聞道安禪處深蘿杳隔溪清猿定中發幽鳥坐邊棲雲¶
影朝晡别山峯逺近齊不知誰問法雪夜大江西¶
　　　送客還北闕道中作¶
北郭送楊子日斜歸舊居路泥侵曉潤晦月逼春餘桑¶
柘雨中緑人煙闗外疎依然見風俗歸興動樵漁¶
<pb:KR4h0143_WYG_127-18b>¶
　　　次韻無&KR0559;赴承天再命¶
載命還髙讓知君所趣深青山當隠處白髪欲棲心更¶
俟逢梅雨何妨過虎林潺湲合澗水六月足清音¶
　　　同賦聞泉¶
嵗宴林間宿初聞况夜晴潄寒醒客夢飛響應山鳴深¶
澗松風静幽人石室清誰人能為我寫此入琴聲¶
　　　嵗暮還西塢寄公濟無&KR0559;¶
乘興溪邊去仍從林下歸梅香帶春信日色暖人衣白¶
<pb:KR4h0143_WYG_127-19a>¶
髮思還逺清流遇更稀野禽寧㑹意相顧向柴扉¶
　　惟晤¶
　　　同賦聞泉¶
澗泉吾所好山舎寂無喧春脈生雲底夜聲驚甃痕風¶
休不動竹月上未啼猨石瀨鳴逾急冷然清夢魂¶
　　　次韻奉和仲靈嵗暮還西塢見寄¶
白髮東山老青林西塢歸聽猿時駐錫厲水自褰衣髙¶
論才難敵孤蹤行亦稀慚君寄樵採佳句出巖扉¶
<pb:KR4h0143_WYG_127-19b>¶
　　&KR0559;元¶
　　　次韻奉酬仲靈嵗暮還西塢見寄¶
野步溪流静源深興未歸晚禽棲雪竹殘霰灑禪衣放¶
意天涯逺狂吟人落稀詩成寄我侣清氣動林扉¶
　　真浄¶
　　　寄無為居士¶
世俗事無盡養髙心自閒蔬園通緑野林塢帶青山丹¶
竈忘添火雲菴懶著闗别應修省術七十見朱顔¶
<pb:KR4h0143_WYG_127-20a>¶
　　　送人之南嶽¶
境幽南嶽寺路向碧巖分逺近松相接髙低鐘共聞靈¶
禽時奏樂香石日籠雲想到經行處超然趣不羣¶
　　道潛¶
　　　和龍直夫秘校細雨¶
細雨連阡陌輕雲濕不飛池寒鷗自卧巢冷燕催歸慘¶
澹疑沉樹飄蕭忽近幃簷花霑已久稍欲墮人衣¶
薄霧兼寒雨凌晨靄未分細宜池上見清愛竹邊聞斗¶
<pb:KR4h0143_WYG_127-20b>¶
帳侵蘭夢虚櫺逼蕙薰晚来欣小霽鈎箔見疎雲¶
傍砌飄纔斷從風强更来斑斑泣蛛網浥浥汗江梅薄¶
日光時漏層隂意未開少陵心易感詩句寫清哀¶
　　　田居四時¶
原隰春風暖池塘雁北翔曉耕雲䲧潤午飯野芹香燕¶
子依茅棟花枝過土牆東阡與南陌生事日皇皇¶
五月梅争熟邨邨桑柘稀茜裙蠶婦瘦粉翅乳鵞肥菱¶
蔓滋溪雨藤花鎖釣磯呼兒行採去亭午候荆扉¶
<pb:KR4h0143_WYG_127-21a>¶
刈穫終吾事田園日向閒晚香増橘柚潦水耗汀灣聚¶
噪棲鴉定孤吹牧竪還兒童驚野燒一片起山前¶
汨汨防農務窮冬亦謾勞茆簷催日午籬落聽雞號臘¶
近還移竹宵閒更索綯春風歸早晚行見事東臯¶
　　　次韻太虚夜坐¶
古寺冬蕭瑟天寒色更冥捲幃延素月轉盼失流星爐¶
底眠枯枿窓根立凍缾談餘焚柏子一穟小煙青¶
　　　再遊鶴林寺¶
<pb:KR4h0143_WYG_127-21b>¶
招隠山南寺重来嵗已寒風林驚墜雪雨澗咽飛湍壁¶
暗詩千首霜清竹萬干東軒謫仙句洗眼共君看¶
　　恵洪¶
　　　西齋晝卧¶
餘生已無累古寺寄閒房睡足無来客窓空又夕陽叢¶
蕉髙出屋病葉偶飄廊起探風簷立飛蚊鬧晚涼¶
　　　清明前一日聞杜宇示清道芳¶
籬外花如海閒軒小寢驚最先聞杜宇更覺近清明雲¶
<pb:KR4h0143_WYG_127-22a>¶
怒必為雨風和抝得晴阿芬甘劣我笑裏却詩成¶
　　　次韻衡山道中¶
嶽色墮馬首嵐光忽滿襟眼寒知意適句苦覺愁侵沃¶
野獻新緑殘晴釀晚隂天涯驚去雁料理欲歸心¶
　　　興闌¶
春晚忽凭檻滿眸佳景来鴨頭波蕩漾螺髻色崔嵬苔¶
嫩錢無數花殘錦作堆一甌雙井釅何必酒盈杯¶
　　　與海兄¶
<pb:KR4h0143_WYG_127-22b>¶
春寒真料峭久客厭江城雲重欲為雨風和尚未晴意¶
隨飛鳥去事逐亂埃輕畢竟閒居好煩君念此情¶
　　　甲辰十一月十二日往湘隂馬上和季長見寄¶
　　　小春二首(録一首/)¶
風埃九十里霧雨濕馳裘雁過回詩眼江寒聚晚愁魂¶
清方怯雪句冷更含秋殘岸連孤嶼依稀似橘洲¶
　　　早行¶
失枕驚先起人家半夢中聞雞憑早宴看斗辨西東轡¶
<pb:KR4h0143_WYG_127-23a>¶
濕知行露衣單怯曉風秋陽弄光影忽吐半林紅¶
　　如璧¶
　　　九日發淮康¶
九日非吾事黄花亦謾生未傾彭澤酒還背汝陽城細¶
雨秋天近西風白葛輕山邨逺城市可有笑歌聲¶
　　善權¶
　　　寄致虚兄¶
避寇經重險懷君屢陟岡空餘接淅飯無復宿舂粮衣¶
<pb:KR4h0143_WYG_127-23b>¶
袂饒霜露柴荆足虎狼春来何所恨棣萼正含芳¶
　　元肇¶
　　　徑山¶
東西兩徑幽嵗晚得同遊壑霽隂猶在溪雲凍不浮鳥¶
驚樵斧重猿挂樹枝柔怕有梅花發因行到水頭¶
　　居簡¶
　　　贈浩律師¶
浩也毘尼學精於玉帳嚴蟻酣停埽砌燕乳計鈎簾茶¶
<pb:KR4h0143_WYG_127-24a>¶
鼎敲氷煮花壺漉水添夢回池草緑忍踐緑纎纎¶
　　善珍¶
　　　山行晚歸¶
藥徑入雲林晚晴扶杖吟照泥星復雨經朔月猶隂樹¶
折憐巢覆泉清見葉沉愛閒自如此不是學灰心¶
　　　春寒¶
松間燈夕過顧影在天涯雪冥迷歸鶴春寒誤早花艱¶
難知世味貧病厭年華故國風塵外無人可問家¶
<pb:KR4h0143_WYG_127-24b>¶
　　斯植¶
　　　登雲漢閣¶
髙閣勢凌虚天涯入望㣲雲藏山鳥影春滿野人衣積¶
雨催花盡寒樵背日歸焚香端坐處似覺世塵稀¶
　　　送覺上人¶
送君千里去又見落花飛水國今宵别天涯隔嵗歸岸¶
多春樹密灘小夕陽㣲後夜扁舟月應逢宿鳥稀¶
　　　思歸感興¶
<pb:KR4h0143_WYG_127-25a>¶
久客空江上閒吟對石門青山非逺近流水自朝昏夜¶
月添鄉夢春風入曉痕翻思南郭路迢遞隔煙邨¶
　　　多福寺¶
野鹿自成羣山中少隱君鐘聲兩寺合人語一溪分泉¶
響松間雨苔生石上紋多年僧住此半榻鏁閒雲¶
　　　吳中即事¶
世事交情淺傷心獨倚欄海雲經雨重秦樹入秋殘潮¶
落吳天逺風生夢澤寒英雄千古地回首是長安¶
<pb:KR4h0143_WYG_127-25b>¶
　　　宿雲山房¶
縹緲沈虚碧清池見宿雲松聲臨石斷山影與泉分芳¶
草經年夢幽禽隔境聞倚闌吟未盡紅日又將曛¶
　　　送敏上人歸永嘉¶
風光苦變遷客裏對殘年别我此時路問鄉何處&KR0657;斷¶
雲連雨雪落日逺人煙又向龍湫畔開扉近瀑泉¶
　　　對梅寄人¶
欲問江梅信吟笻帶晚霞笑看今日樹開遍㡬年花疎¶
<pb:KR4h0143_WYG_127-26a>¶
影生来瘦寒枝折處斜要教人寄逺何地是吾家¶
　　　題天竺巖棲山房¶
一室寄雲隈凭欄日幾回無風山自雨有主燕還来野¶
徑通樵逺嵓花向晚開舊時題素壁今已半蒼苔¶
　　　送隠士游京淮¶
送君湖栁下未别已闗情古塞去程逺寒江入夢清野¶
雲低水樹山雨閉春城到處逢知已虚傳隠姓名¶
　　　遣懷¶
<pb:KR4h0143_WYG_127-26b>¶
愁極髩成絲滄江夢未歸鳥啼山雨急春盡故人稀曉¶
潤侵吟壁寒雲繞竹扉向来詩滿束應是與心違¶
　　永頤¶
　　　山邨日暮¶
犢背斜陽暖茅茨石樹穿行人識岡路饑鵲噪沙田逺¶
浦生㣲月荒臯起暝煙羣烏飛散盡寒水漾漁&KR0657;¶
　　　汀漲¶
澤國迷春漲芳洲生緑波静涵汀樹小閒占浦雲多風¶
<pb:KR4h0143_WYG_127-27a>¶
晚低輕燕川明媚浴鵞望人煙思逺奈此暮山何¶
　　　往龍岫舟中¶
龍山溪上路短棹臘中行雪霽寒郊闊春回宿霧生栁¶
揺氷綫斷鷺起玉衣明未見晴梅發先思杖屨輕¶
　　　潭上¶
落葉寒潭上秋風釣艇閒片雲移晚渡孤浪兀晴山敗¶
樹寒蕪擁髙楓夕照還一鷗飛起處煙靄暮溪灣¶
　　　春日泛舟¶
<pb:KR4h0143_WYG_127-27b>¶
野外苔磯好孤舟未可抛碧溪沿谷口晴栁䕶塘㘭波¶
静魚吹沬林深鵲隠巢輕雲障暖日間思渺春郊¶
　　自南¶
　　　廣潤寺新寮¶
客不赴齋招冥心坐寂寥青山若厭看白日也難消鷺¶
起衝荷葉蟲行蝕菊苖何年稱老宿来往此間寮¶
　　可士¶
　　　送禪友¶
<pb:KR4h0143_WYG_127-28a>¶
一鉢即生涯隨縁度嵗華是山皆有寺何處不為家笠¶
重吳天雪鞋輕楚地花他年訪禪室寧憚路岐賒¶
　　道諫¶
　　　遊靈隠寺¶
長吟遊古寺九里入青松鳥向花間語僧從月下逢隂¶
廊連碧殿清磬雜疎鐘回首夕陽晚煙霞鎖亂峯¶
　　恵嚴¶
　　　正覺寺¶
<pb:KR4h0143_WYG_127-28b>¶
野水痕俱落挐舟日未西斷溝横畧彴支徑入招提方¶
廣源深似竹林境可齊徘徊未能返暝色起前溪¶
　　昭儀王清恵¶
　　　李陵臺和水雲韻¶
李陵臺上望答子五言詩客路三千里鄉心十二時孟¶
勞欣已釋區脫未相離忽報江南使新来貢荔枝¶
　　李清照¶
　　　皇帝閣春帖子詞¶
<pb:KR4h0143_WYG_127-29a>¶
日月堯天大璿璣舜厯長或聞行殿帳多是尚書囊莫¶
試黄金簟新除玉局牀春風送庭燎不復用沉香¶
　　朱淑真¶
　　　傷春¶
閣淚抛詩巻無聊酒獨親客情方惜别心事已傷春栁¶
暗輕籠日花飛半掩塵鶯聲驚蝶夢喚起舊愁新¶
　　　春日感懷¶
寂寂多愁客傷春二月中惜花嫌夜雨多病怯東風不¶
<pb:KR4h0143_WYG_127-29b>¶
奈鶯聲碎那堪蝶夢空海棠方睡足簾影日融融¶
　　　墨梅¶
若箇龍眠手能傳處士詩借他窓上影寫作雪中枝頃¶
刻回春色輕盈動玊巵不能殷七七横笛月中吹¶
　　　春日有作¶
景近清明節垂楊翠縷長塞鴻歸朔漠海燕度瀟湘花¶
麗繁争錦鶯嬌巧囀簧西園正明媚收拾入吟鄉¶
　　　遊湖歸晚¶
<pb:KR4h0143_WYG_127-30a>¶
戀戀西湖景山頭帶夕陽歸禽翻竹露落果響芹塘葉¶
倚風中静魚遊水底涼半亭明月色荷氣惱人香¶
　　　秋日晚望¶
極目寒郊外晚来㣲雨收隴頭霞散綺天際月懸鈎一¶
字新鴻度千聲落葉秋倚闌堪聽處玊笛在漁舟¶
　　　早秋偶筆¶
肅肅涼風至淒然景驟清雨餘殘暑退日落晚涼生鷹¶
隼雙睛轉梧桐一葉驚試聽松竹裏萬籟起秋聲¶
<pb:KR4h0143_WYG_127-30b>¶
　　　秋夜感懷¶
滿院含秋思蟾輝映一方吟蛩喧曲砌宿雨傍回塘木¶
落桐應瘦宵寒漏正長安仁閒感慨徒爾髩蒼蒼¶
　　林杜孃¶
　　　遊碧沼勝居¶
幽谷泉聲冷鳥啼僧定深好花叢古砌寒瀑發髙岑游¶
客陸鴻漸居人支道林欲歸青嶂去臨去復沉吟¶
　　王元妻黄氏¶
<pb:KR4h0143_WYG_127-31a>¶
　　　聽琴詩¶
拂琴閒素匣何事獨顰眉古調俗不樂正聲公自知寒¶
泉出澗澀老檜倚風悲縱有来聽者誰堪繼子期¶
　　賈蓬莱¶
　　　閨怨¶
露顆珠團團氷肌玊釧寒杏梁棲雙燕菱鏡掩孤鸞殘¶
樹枯黄遍圓荷濕翠乾繡簾生畫色窓下帶羞看¶
　　　春曉¶
<pb:KR4h0143_WYG_127-31b>¶
方池水影薄曲檻鳥聲嬌鸞鏡紅綿冷蛾眉翠黛消冶¶
容舒嫩萼幽思結柔條纎指收花露輕將雪粉調¶
　　靈犀夫人¶
　　　中秋¶
髙秋渾似水萬里正圓明玉兔步虚碧氷輪碾太清廣¶
寒宫有路桂子落無聲吾館無絃彈棲烏莫要驚¶
　　仙邨人¶
　　　春日田園雜興¶
<pb:KR4h0143_WYG_127-32a>¶
　芳草東郊外疎籬野老家平疇三尺水小圃百般花青¶
　箬閒耕雨紅裙鬬采茶邨邨寒食近插栁遍檐牙¶
　　　栁州¶
　　　　春日田園雜興¶
　東風生意閙農圃正宜勤稻種開包曬菊苖依譜分疇¶
　西曉耕雨舎北暮鉏雲莫待荒三徑歸與陶令君¶
　　　温婉¶
　　　　述懷寄人¶
<pb:KR4h0143_WYG_127-32b>¶
　分手長亭後音書更杳聞離愁應似我况味不如君玉¶
　管寧無恨蘭蓀别有薰攀思共明月心緒正紛紛¶
　¶
　¶
　¶
　¶
　¶
御選宋詩巻四十四¶
