# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:41.349256
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷四
<pb:KR4h0143_WYG_004-1a>¶
　欽定四庫全書¶
御選元詩卷四¶
　　樂府歌行二¶
　　　趙孟頫¶
　　　　有所思¶
　思與君别來幾見芙蓉花盈盈隔秋水若在天一涯欲¶
　渉不得去茫茫足煙霧汀洲多芳草何心采蘅杜青鳥¶
　翺雲間錦書何時還君心雖匪石祇恐彫朱顔朱顔不¶
<pb:KR4h0143_WYG_004-1b>¶
　可仗那能不惆悵何如雙翡翠飛去蘭苕上¶
　　　　烈婦行(并序/)¶
　　　至元七年冬濵州軍士劉平之戍棗陽與其妻胡¶
　　　俱道宿車下平為虎所得胡起追及之殺虎脫其¶
　　　夫吾聞之中原賢士大夫如此乃為感激慷慨作¶
　　　烈婦行以歌之¶
　客車何焞焞夫挽婦為推問君將安去言徃棗陽戍官¶
　事有程宿車下夜半可憐逢猛虎夫命懸虎口婦怒髮¶
<pb:KR4h0143_WYG_004-2a>¶
指天十步之内血相濺夫難再得虎可前寧與夫死母¶
與虎生呼兒取刄力與爭虎死夫活心始平男兒節義¶
有如許萬歳千秋可以事明主馮婦卞莊安足數嗚呼¶
猛虎逢尚可寗成寗成奈何汝¶
　　　秋夜曲¶
葡萄架空墮殷玉遥夜露寒生體粟暗蛩棲草鳴不平¶
無絲絡緯空勞促夢魂苦短道苦長萬山深處非吾鄉¶
玉蟲揺釭螢入屋去鴈來魚應可卜醒眼熒熒愁萬斛¶
<pb:KR4h0143_WYG_004-2b>¶
　　　燕脂駿圗歌¶
騏驎騕褭世常有伯樂不生淹棧豆歘見此圖神自王¶
權竒磊落龍為友隅目晶熒生紫光錦毛錯落蒙清霜¶
霜蹏蹙踏寒玉響霧鬛振動秋風涼朝浴扶桑騰浩蕩¶
暮秣崑崙超象罔雄姿似隘六合小盛氣欲籋浮雲上¶
嗅塵一歕驚肉飛奮迅不受人間鞿豈惟萬馬羞欲死¶
直與八駿爭先馳只今相者多舉肥歎息此圖誰復知¶
君不見王處冲半生隱德真成癡¶
<pb:KR4h0143_WYG_004-3a>¶
　　袁桷¶
　　　安南行(送李景山/侍郎出使)¶
輶軒使者安南來紫泥封詔行風雷濕雲翻空海波立¶
鐵網山裂狂蛟摧神京煌煌鎮無極火䑕燭龍窮髮北¶
彈丸之地何足論蚯蚓為城霧為域瘴江如墨黄茅昬¶
羣蠻渡江江水渾千年白雪不到地十月青梅猶滿邨¶
赤脚揺脣矜捷鬬竹箭藏蛇雜猿狖崛強曽誇井底蛙¶
低徊自比泥中獸龍飛天子元年春萬邦執璧修臣鄰¶
<pb:KR4h0143_WYG_004-3b>¶
朱干玉戚廣庭舞笑問銅柱今何人君不聞重譯之人¶
越裳氏有道周王輸白雉又不聞防風之骨能專車神¶
禹震怒行天誅李侯桓桓水蒼珮舌本懸河四方對後¶
車並載朝未央稽顙九拜乞取金印歸炎荒¶
　　　李宫人琵琶行¶
先皇金輿時駐蹕李氏琵琶稱第一素指推却春風深¶
行雲停空駐晴日居庸舊流水浩浩湯湯亂人耳龍岡¶
古松聲寂寂歷歷不足聽天鵝夜度孤鴈響露鶴月唳¶
<pb:KR4h0143_WYG_004-4a>¶
哀猿驚鵾絃水晶絲龍柱珊瑚枝願上千萬壽復言長¶
相思廣寒殿冷芙蕖秋簇金雕袍香不留望瀛風翻浪¶
波急興聖宫前斂容立花枝羞嗁蝶旋舞别調分明如¶
欲語憶昔從駕三十年宫壺法錦紅茸氊駝峰馬湩不¶
知數前部聲摧檀板傳長樂晝濃雲五色侍宴那嫌頭¶
漸白禁栁慈烏飛復翾為言反哺明當還朝進霞觴辭¶
輦道母子相對猶朱顔君不聞出塞明妃恨難贖請君¶
換譜回鄉曲¶
<pb:KR4h0143_WYG_004-4b>¶
　　　三馬歌(東坡三/馬賛本)¶
羌水渾蜂解屯瑞至人率獸尊參以陳仰天門龍為鱗¶
炳虎文髥悍獰效伏馴鑾鏘鏘馳道遵帝乗虬相攀雲¶
逝無留返崑崙¶
　　　楊花曲¶
上都楊栁瘦且堅葉葉不展圓如錢年年飛花作端午¶
逺客乍見心茫然上都飄雪不知數此花與雪相旋舞¶
黄鸝聲絶孤鴈鳴萬騎千車互來去手攀短條心欲絶¶
<pb:KR4h0143_WYG_004-5a>¶
宛轉成毬恨初結寒風飛蓬卷車輪㸃㸃相亞隨明滅¶
南鄰蕩子衣夜單曉望出日如黄綿辛勤掇拾不敢棄¶
願刮龜毛同作氊¶
　　　&KR0724;馬曲¶
綵絲絡頭百寳裝猩血入纓火齊光錫鈴交驅八風轉¶
東西夾翼雙龍岡伏日翠裘不知重珠帽齊肩顫金鳳¶
絳闕蔥曨旭日初逐電廻飇斗光動寳刀羽箭鳴玲瓏¶
鴈翅却立朝重瞳沈沈椶殿雲五色法曲初奏歌薫風¶
<pb:KR4h0143_WYG_004-5b>¶
酮官庭前列千斛萬甕蒲萄凝紫玉駝峰熊掌翠釜珍¶
碧實氷盤行陸續須臾玉巵黃帕覆寳訓傳宣爭頫首¶
黒河夜渡辛苦多畫㦸雕閎總勲舊龍媒嘶風日將暮¶
宛轉琵琶前起舞鳴鞭静蹕宫門閉長跪齊聲呼萬歳¶
　　　竹枝宛轉詞¶
聞郎腰瘦寄當歸望盡天邊破鏡飛昨夜燈花圓似粟¶
倚門不肯送郎衣¶
年年河鼓度天津郎在灤陽見得真今夕定知郎到日¶
<pb:KR4h0143_WYG_004-6a>¶
桂花浮魄滿香輪¶
　　　行路難¶
桑乾嶺上十八盤赫日東出紅團團回首平田樹如髪¶
北去沙石何彌漫青帘髙低知客倦勸汝一杯下前坂¶
馬蹏䕶鐵聲琮琤帖石朱䦨列危棧度嶺林昬泊官驛¶
冰湧虚泥踰五尺馬行猶知泥淺深重車沒踝路莫尋¶
　　　青閨怨¶
妾家住在湘江曲門枕湘江春水渌年年長是暮春時¶
<pb:KR4h0143_WYG_004-6b>¶
兩岸人家啼布榖自君話别湘江頭獨上層樓彈箜篌¶
蛾眉不埽逺山碧滿隄芳草春正愁舉頭不見君但見¶
湘江雲江雲聚復散妾心空如薫舉頭不見君但見湘¶
江水江水去不回妾顔為誰美湘江雲湘江水雲水悠¶
悠何日已舉頭望君君不回門前楊栁空依依¶
　　小雲石海涯¶
　　　采石歌¶
采石山頭日頹色采石山下江流雪行客不過水無跡¶
<pb:KR4h0143_WYG_004-7a>¶
難以斷魂招太白我亦不留白玉堂京華酒淺湘雲長¶
新亭風雨夜來夢千載相思各斷膓¶
　　張養浩¶
　　　擬四季歸田樂¶
　　　　春¶
日月底天廟陽癉土脉生習習協風來顒顒衆蟄驚農¶
人服厥畞薄言事春耕缺堤流㶁㶁灌木鳴嚶嚶白扉¶
颭青帘緑野明丹英蠶婦喜形色牧竪歌傳聲天隨野¶
<pb:KR4h0143_WYG_004-7b>¶
色遥山與吟懷清向來慳一際今者幸四并徜徉子真¶
谷萬事秋毫輕¶
　　　　夏¶
北陸展修晷薫風薦微凉麥波浩無津細路如橋梁溪¶
光林樾潤雨氣桑麻香舂聲破幽寂人影來微茫缺垣¶
誰所居紅碧相低昂翁媪老瓦盆兒女前捧觴我行適¶
見之亦覺心樂康昔聞太古俗今歷華胥鄉向令早知¶
此詎使田園荒迷途諒非逺淑景良未央於焉遂平昔¶
<pb:KR4h0143_WYG_004-8a>¶
孤陋庸何傷¶
　　　　秋¶
黃雲亘郊野農力今有功兹乃民之天治理根其中我¶
雖未及粒已覺飢膓充田頭父老過擊壤今歳豐自愧¶
無寸積坐享雍熙風秋成旣如彼况對菊與楓氣澄天¶
宇髙心寂塵累空木落山獻體波縮沙留蹤遐興何悠¶
悠迅景何悤悤俯仰田舎底或能保初終¶
　　　　冬¶
<pb:KR4h0143_WYG_004-8b>¶
歳晏日南至塲圃靡所勞告成三務功盈耳康衢謡鴉¶
飛嶺外陂虹斷林邊橋將期養疎拙詎厭居寂寥負暄¶
坐晴簷煦煦春滿袍對山閱吾書懷古酌彼醪此樂天¶
所靳何幸及草茅雖非鹿門龎或庶彭澤陶為詩寫幽¶
尚刋落華與豪集以貽知音悵望心揺揺¶
　　辛文房¶
　　　蘇小小歌¶
東流水底西飛魚銜得錢塘紋錦書幾回錯認青騘馬¶
<pb:KR4h0143_WYG_004-9a>¶
著處閒乗油壁車鸚鵡杯殘春樹暗葡萄衾冷夜窗虚¶
蓮子種成南北岸苦心相望欲何如¶
　　柯謙¶
　　　范文正公書伯夷頌并扎卷歌¶
企清風兮薇山之陽寳芳帖兮薇露之香意人世不可¶
以久留兮雷霆下而取將幸鄴侯之巾襲兮儼墨蹟之¶
未亡把一麾而束來兮文正之鄉喬木蒼蒼兮蘭菲菲¶
其彌芳嘉先正之有後兮偉德澤之長出帖而歸之兮¶
<pb:KR4h0143_WYG_004-9b>¶
甚魏笏之輝煌時不可兮再得勉世世兮珍藏¶
　　任士林¶
　　　鳳求皇¶
鳳將將求其皇皇旣遂辭母旁逐皇孔良不與母同翔¶
鳳心長海樹涼¶
　　姚式¶
　　　讀水邨隱居記歌¶
有宅一區兮水之鄉前可漁兮後可耕絶輿馬之憧憧¶
<pb:KR4h0143_WYG_004-10a>¶
兮魚蝦集兮而鳬鴈翔伊昔寄之圖寫兮猶彷彿而賦¶
髙唐曁歳晏遂初服兮遇夫人之慨慷維安宅之攸居¶
兮何羡乎堂皇爰不耕而穫兮維道之昌我還湖以騁¶
望兮懷若人兮不可忘眉壽兮未艾維水兮泱泱¶
　　馬祖常¶
　　　繅絲行¶
繅車軋伊蠒抽絲桑薪煮水急莫遲黄絲白絲光縰縰¶
老蠶成蛹啖兒飢田家婦姑喜滿眉賣絲得錢買羃䍦¶
<pb:KR4h0143_WYG_004-10b>¶
翁叟慣事罵婦姑只今長男戍葭蘆秋寒無衣霜裂膚¶
鳴機織素將何須翁叟喃喃罵未竟當門叫呼迎縣令¶
騶奴横索馬鞭絲婦姑房中拆纑經¶
　　　拾麥女歌¶
壟雉飛桑扈鳴老蠶入簇繭欲成原頭腰鎌者誰子刈¶
麥歸家作餅餌心知棲畞有滯穗惻惻忍收寡婦利寡¶
婦持筐衣藍褸終朝拾麥滿筐筥兒啼婦悲竈無火寒¶
漿麥飯晡時取豈不見貴家妾豈不知娼家婦繡絲繫¶
<pb:KR4h0143_WYG_004-11a>¶
襦蓮曵歩銀刀鱠魚佐酒杯狎坐酣歌愁日暮拾麥女¶
拾麥女爾莫嗟爾莫憂人生賦命各有由前年貴家妾¶
籍入為官婢今日娼家婦年老為人棄貧賤艱難且莫¶
辭畢竟榮華成底事¶
　　　古樂府¶
天上雲片誰翦裁空中雨絲誰織來蒺藜秋沙田䑕肥¶
貧家女婦寒無衣女婦無衣何足道征夫戍邊更枯槁¶
朔雪埋山鐵甲澀頭髪離離短如草¶
<pb:KR4h0143_WYG_004-11b>¶
　　　淮南田歌¶
東塘水初滿西塘泉又生春風兩塘側多少路人行¶
蒲生亦有筍菰生亦有米可憐芙蓉花照影秋塘裏¶
借錢買鹽茶倩人蒔早秧日望秋田熟仍防野鴨傷¶
　　　淮南漁歌¶
棹船淮水上曬網赤岸南船中捕來魚賣錢買魚籃¶
小艇如鳬鷖湘東柴杉木載家復捕魚夜夜繫江竹¶
渡江問魚價人來索酒錢婦姑亦不惡便煮縮項鯿¶
<pb:KR4h0143_WYG_004-12a>¶
　　　栁枝詞¶
郎君巧歌楊栁枝栁眉初出學月支隋隄千樹煙光暮¶
不如栁眉初出時¶
鳳城三月草色青池塘飛絮相飄零風吹宛轉低撲人¶
長空白日流榆星¶
　　　竹枝詞¶
日邊寳書開紫泥内臣珠帽輦歩齊君王視朝天未旦¶
銅龍漏轉金雞嗁¶
<pb:KR4h0143_WYG_004-12b>¶
金鑪寳熏留篆雲花開百舌啼早春五坊戲馬賽爭道¶
傳聲催賜十流銀¶
　　　竹枝歌¶
城南牡丹一百本翰林學士走馬來渡水楊花逐飛燕¶
翦衣雪影覆春臺¶
粟侯宅中花一園客來飲酒費金錢明朝碧樹春城合¶
恨不江東問酒船(京城南粟侯玩芳亭/仲淵子於同賞牡丹)¶
　　　北歌行¶
<pb:KR4h0143_WYG_004-13a>¶
君不見李陵臺白龍堆自古戰士不敢來黃雲千里鴈¶
影暗北風裂旗馬首回漢家衛霍今何用見說軍還如¶
裹痛不思百口仰食恩豈念一身推轂送如今天子皇¶
威逺大磧金山烽燧鮮却將此地建陪京灤水回環抱¶
山轉萬井喧闐車戞輪翠華歳歳修時廵親王覲圭荆¶
玉盡侍臣朝紱蠙珠新髙昌句麗子入學交阯蠻官貢¶
麟角斗米三錢金如土國人謳歌將軍樂將軍樂四海¶
清吾皇省方豈田獵觀風察俗知太平¶
<pb:KR4h0143_WYG_004-13b>¶
　　　車簇簇行¶
李陵臺西車簇簇行人夜向灤河宿灤河美酒斗十千¶
下馬飲者不計錢青旗遥遥出華表滿堂醉客俱年少¶
侑杯小女歌竹枝衣上翠金光陸離細肋沙羊成體薦¶
共訝髙門食三縣白髪從官珥筆行毳袍衝雨桓州城¶
　　　前宛轉曲¶
紫檀出海南削成琵琶槽上有鴛鴦弦彈曲聲嘈嘈客¶
問此何聲新聲名絳桃一奏桃始華再奏花枝斜笑靨¶
<pb:KR4h0143_WYG_004-14a>¶
頰暈粉仙源飯蒸霞度作新聲曲春樹雙鶯逐雙鶯擲¶
金梭魚藻蕩圎波陌上行車帶結羅絳桃年少光陰多¶
　　　楊花宛轉曲¶
空中游絲巳無賴宛轉楊花猶百態隨風撲帳拂香奩¶
度水㸃衣縈錦帶輕薄顚狂風上下燕子鶯兒各新嫁¶
釵頭燼墜玉蟲初盆裏絲繅銀繭乍欲落不落春沼平¶
無根無蔕作浮萍纈波繡苔緫成媚人間最好是清明¶
清明&KR0233;陽三月天帝里煙花帀酒船石橋横直人家好¶
<pb:KR4h0143_WYG_004-14b>¶
小海白魚跳碧藻榆莢荷錢怨别離不似楊花宛轉飛¶
楊花飛盡緑陰合更看明年春雨時¶
　　　公子行¶
緑香繡帳垂流蘇牀頭三尺紅珊瑚十八窈窕秦羅敷¶
曲房小歩璫鳴襦髙臺公子吹笙竽百斛明珠買氍毹¶
蘭燈桂漿炙文魚但苦不駐羲和車¶
　　貢奎¶
　　　漢劒歌(為吳閑/閑作)¶
<pb:KR4h0143_WYG_004-15a>¶
古劒粼粼一泓水髙堂脫鞘神光起何年失勢竟飛來¶
風雨靈雌泣淵底自從掌握歸山人句連鐵鎖羈煙塵¶
山石裂開鳴碧玉土華蝕盡浮蒼鱗天官下勅百靈守¶
呼吸雲雷任驅走或云其來由漢始留侯佩從赤松子¶
千載相傳有定名造物忘令書太史君不見干將莫耶¶
離復合氣衝牛斗森滅沒長鯨掉尾滄海闊¶
　　　牽舟行¶
河水沄沄流不已泝流牽船魚貫尾怒風捲地漲黃塵¶
<pb:KR4h0143_WYG_004-15b>¶
白日茫迷霧雲起前船纜影百丈微號呼併力行如飛¶
後船纜斷勢一失汗身滿足不相及須㬰十里廻天風¶
舉檣撇柁懸髙篷誰知日暮泊處所成功却與前船同¶
篙師接語告勞苦僕從亦復譏途窮持樽傲坐且引醉¶
悲喜豈足關吾躬君不見何獨人生行與止請君萬事¶
推此理¶
　　　度閘行¶
新河十里分三閘閘束水奔河勢狹萬里昂昂擁不前¶
<pb:KR4h0143_WYG_004-16a>¶
我愁度閘如度峽下閘巳開上閘閉牽舟稍前復留滯¶
兩髥咆哮氣敵虎擊鼔鳴鑼竟何計低廻却坐同歎嗟¶
咫尺攀躋未能至憶昔枝江南賦歸手招五老風生衣¶
挂帆一日走千里錦鯨㧞尾開煙霏爾來閒身落羈繫¶
安得化作孤鴻飛人生百年復何有羡殺津頭老漁叟¶
野祠日暮烏鳥啄得魚惟知換村酒故山花木春事深¶
廻首漂零不知久明朝度閘舟已東歸來歸來乎山中¶
髙陽舊徒吾爾從¶
<pb:KR4h0143_WYG_004-16b>¶
　　許有壬¶
　　　應制天馬歌¶
臣聞聖元水德正色在朔方物產雄偉馬最良川原飲¶
齕幾萬萬不以數計以谷量承平雲布十二閑華山百¶
草春風香又聞有駿在西極權竒俶儻鍾乾剛茂陵千¶
金不能致直以兵戈勞廣利當時紀述雖有歌侈心一¶
啟何由制吾皇慎德邁前古不寳逺物物自至佛郎國¶
在月窟西八尺真龍入維縶七逾大海四閱年灤京今¶
<pb:KR4h0143_WYG_004-17a>¶
日才朝天不煩翦拂光奪目正色呈瑞符吾元鳳鬐龍¶
臆渴烏首四蹄玉後䃜其前九重喜見逺人格一時便¶
勅良工傳玉鞭錦韉黄金勒瞬息殊恩備華餙天成異¶
質難自藏志在君知不在物方今天下有道時絶塵詎¶
敢稱其力臣才罷駑亦自知共服安輿無覂軼¶
　　蒲道源¶
　　　新麴米酒歌(梅隱先生命/作就為夀)¶
驕陽行空勢方烈刈麥農夫寧憚熱天旋雷動飛玉塵¶
<pb:KR4h0143_WYG_004-17b>¶
霧渤雲蒸成麴糵麥秋方罷還挿秧䆉稏西風千頃黄¶
腰鎌肩擔行相逐共趁晴色催登場碓舂糠粃光如雪¶
汲泉淅米令清潔炊糜糝麴同糅和元氣絪緼未分裂¶
甕中小沸微有聲魚沫吐盡秋江清脫巾且漉仍且飲¶
陶然自覺春風生君不見淵明有田惟種秫醉裏作詩¶
聊自述又不見豳風十月穫稻忙春酒介壽俱徜徉但¶
願年年遇豐稔更須三萬六千場¶
　　文矩¶
<pb:KR4h0143_WYG_004-18a>¶
　　　九疊屏歌¶
吾聞匡山雲錦九疊之勝神所棲界天絶壁雲為梯鳥¶
飛摩霄注壑不可到上有泰始之積雪下有歷刼之氷¶
澌靈岫仙巖虎豹逺緑樹杳杳青猿啼蔡元君騰空子¶
今何處桃花石室徧巖户捫箕歷軫欲上去轉迷中有¶
神君指仙路石梁浮空來浩然啟天關手捫五老頂足¶
躡香爐煙但見飛霞笑電揺光九道疊雲錦天河中斷¶
摧鐵山何嶻嶪素浪決出崑崙巔縣流一瀉數千仭跳¶
<pb:KR4h0143_WYG_004-18b>¶
珠迸出與石恣鬬却上倒作雪濤翻長松吹香灑晴霧¶
玉泓直下含清寒嗚呼安得南箕為杯此水為酒手攜¶
雲旗唤王母排獻吾君千萬壽暢皇風包九有七十二¶
君同不朽郤容三十六帝有外臣盡乞南山種三秀清¶
水黃塵一回首廬君此意今知否¶
　　郭天錫¶
　　　明妃曲¶
君不見王昭君家住子規啼處邨生來近住離騷國悲¶
<pb:KR4h0143_WYG_004-19a>¶
歌慷慨惡離羣紉蘭結茝佩蘅芷芝澤頮面薇骨熏瑶¶
琴慣識九歌譜懷感逺道偏消魂¶
　　揭祐民¶
　　　河南王孫南谷平章詞三首¶
河之水波滺滺見世澤兮徃中流夾日焜燿兮為國伊¶
周保合元氣兮春陽和柔功有紹兮名長流¶
陽之土春煦煦美有濟兮世此所薦生良弼兮為國申¶
甫輔翼治道兮還龎復古猗其人兮衮是補¶
<pb:KR4h0143_WYG_004-19b>¶
㑹稽之月下照禹穴履海島兮被吳越勤勞王孫兮秉¶
玉節為國南鎮兮地罔觸齧彰舊聞聲烈烈¶
　　　繡婦行¶
廻文未動機心忙幼時學刺雙鴛鴦漸摹小景作蘆鴈¶
稍引初智成麏麞幾回停線望長晷年深勾撥入敎坊¶
宫羅裁就繡御用伴伍推讓尊前行一絲欲理三滌手¶
龍鳳宻凑雲分光臂垂枯木桂猿狖眼注寒水明鶖鶬¶
瘖瘖蜩蟬殼未蛻櫛櫛蠶腹絲為僵晴天日杲等餘事¶
<pb:KR4h0143_WYG_004-20a>¶
清夜膏繼爭毫芒鳴機裂下䙀忽解摑摑一丳聲聞廊¶
千秋萬歳奉聖王若比倚市真誰強¶
　　　栁林詞¶
御栁擺緑春風前帝策飛龍舉玉鞭大蒐道合三千年¶
獸之所同三矢捐後車載者當誰賢¶
虞人得意勤張羅四入騶囿獸靡他雪鷹騰擊認鵩過¶
下掠鴈鶩空鴐鵝聖皇祝網仁心多¶
穹林熊豕驅若馴五豝一發方肥春封狐狡兔不足論¶
<pb:KR4h0143_WYG_004-20b>¶
麝香女麋當美珍偶獲慎勿傷麒麟¶
臣生渉獵詩書林鬻熊巳老空遺心鷃飛卑下魚濳沈¶
有味不中庖經歆無復能發長楊音¶
　　李材¶
　　　懸瓠城歌¶
我經懸瓠城試作懸瓠歌殘灰五百載懸瓠不復峩有¶
唐中葉失馭將退辱進危多詆謗淮西孽雛手指天百¶
萬官兵不敢傍長安市上晝殺人司隸走藏魂膽䘮晉¶
<pb:KR4h0143_WYG_004-21a>¶
公一語破紛紜意斷心謀神莫抗諫書不到雙闕下詔¶
檢初成九天上煌煌日月煥斧節慘慘風雲動鞬䩨殿¶
前虓虎神策軍愬武通顔分玉帳夜深雪花大於璧懸¶
弧城頭血埋仗寒威方勁弓百鈞净影不揺旗十丈巳¶
囚猰㺄山更沸再戮鯨鯢海無浪蔡人不識緋衣兒劒¶
氣磨天大丞相方城大將拜道左犀甲金戈光炫晃兇¶
嚚狡衆五十秋白日青天破昬障兒童不遣避介胄婦¶
女爭來沽綠釀入朝論功功有差晉公之功無與讓英¶
<pb:KR4h0143_WYG_004-21b>¶
雄事徃名器虚栗斯嚅唲意相尚外藩跋扈驕將侮中¶
禁深嚴嬖臣誑山東何啻百少陽秦苑洛陽隨板蕩我¶
歌懸瓠辭歌聲頗悲壯嗚呼唐之覆車將誰尤後人弔¶
古徒哀愴懸瓠城下流水流懸瓠城邊牧笛唱懸瓠歌¶
歌巳終君不見豐碑野火化為土悵望文公及晉公¶
　　何中¶
　　　漢宫春¶
君不見漢宫六六多佳麗露花半染雲裾翠少翁招得¶
<pb:KR4h0143_WYG_004-22a>¶
夫人魂孤鸞夜啼月波墜趙家姊妺專風流雙蛾不識¶
人生愁夫容並蔕欹一朶西風青鳥徒離憂飛龍翩翩¶
上天去雲幕椒房土花雨墮膩埋臙恨未消香魂尚寄¶
寒莖舞人間炎日焦衆芳肯隨葵藿來傾陽柔情幽怨¶
透地脉煙幃寂寞彊成妝誰吹舊曲縁雲切寸寸婉婉¶
應愁絶緑羅幾疊御賜衣紅綃半㸃守宫血凄兮媚臉¶
棲餘妍遥憶羊車望幸年至今一片巫山雨化為飛煙¶
空澘然故家陵苑孤雲外緑樹如雲草如海殷勤唯有¶
<pb:KR4h0143_WYG_004-22b>¶
虞美人同向牆陰弄晴靄¶
　　　春怨¶
洛人傾國賞牡丹東家繡轂西家園黃鸝紫燕新得意¶
柔雲如酥花迷魂遊人寂寂歸何處花亦年年占風雨¶
江南却遇李龜年蘇州空感楊開府誰吹玉笛斷人腸¶
斜橋淺淺流水香惟有千年老銅狄看盡人間幾夕陽¶
天女手翦五色雲鞭雷控電行青春散作江南萬錦繡¶
燭龍眩轉空無塵燕兒眼寒心更苦吳娃情酣夢無據¶
<pb:KR4h0143_WYG_004-23a>¶
依然錦繡化為雲却恨風來挾雲去十二樓邊芳草多¶
知今鸚鵡聽誰歌千金買取新豐酒地久天長耐樂何¶
　　　髙囦四時歌¶
春風東來汎幽谷出門一笑人間緑新雨池塘栁帶鶯¶
嫩雲洲渚沙眠犢一蓑一笠東西邨天髙地下斯人存¶
歸來醒醉聊隨意翠樹無言花滿門¶
陽烏炎炎焦九土老農吁嗟氣如縷山中神化出移時¶
一片閒雲半溪雨誰家金谷有涼臺葵扇桃笙爭自媒¶
<pb:KR4h0143_WYG_004-23b>¶
清風却在長松下不須用智不須才¶
楊栁磯頭天萬里長笛一聲風不起翠灑千峯日映煙¶
清&KR0509;雙澗霞通水季鷹底事却思歸豈是鱸魚輕别離¶
晩知北海又何益灣頭釣竿君好持¶
寒鴉萬㸃落葉赤山風蕭蕭野日白池上梅花俱有情¶
林間茅舎元無客人言梅花知歳寒花亦偶然氷雪間¶
向來羣芳今欲盡蘭芽巳動春將還¶
　　　車碌碌¶
<pb:KR4h0143_WYG_004-24a>¶
車碌碌車上行人雪中宿三更驅驢聲陸續頓撼肝腸¶
眩心目霜稜飛刀風激鏃荒郵無煙抱空腹槖駝不收¶
馬成簇暗裏低心避羣牧望斷海光上東旭木末天低¶
星煜煜¶
　　　長風沙¶
長風沙酒旗斜風沙有情留郎住勸郎莫向前江去前¶
江去轉風波牛渚圻邊須過得黃天蕩裏奈郎何郎船¶
但繫門前栁唱曲好歌勸郎酒與郎不是平生親憐郎¶
<pb:KR4h0143_WYG_004-24b>¶
却願郎長久郎今必去當何為敎郎解有思人時¶
　　　山碅碅¶
山碅碅石确确一灘翻下一灘惡青衫黃帽扶招竿銛¶
鋒如㦸波心攅打槳失手能盪過扶竿失眼船隨破三¶
山城中女如花髙樓酒賤多魚鰕荔支林中尋屋住上¶
灘難轉莫歸去¶
　　　黃氏南園歌¶
南園花南園花白於雪紅於霞深處定有仙人家花陰¶
<pb:KR4h0143_WYG_004-25a>¶
亂駐七香車山香儘舞花不老花豔直上揺金鴉瓊膏¶
一吸香入骨醉呵金鴉不令斜南園竹南園竹寒於冰¶
緑於玉割得何人土一丘炎官雖炎誰敢酷天山太古¶
雪皎皎蓬萊絶境風肅肅白鶴翻空啼一聲下占清陰¶
對棊局君不見古南園錦茵紅皺琵琶弦珊瑚碧樹沈¶
水煙嘉賔列坐鼓咽咽白石詩句吟成編放翁記文筆¶
如椽挾策博塞若為賢撫掌一笑睨青天不如花竹之¶
間吸清泉且取粟粒香芽煎¶
<pb:KR4h0143_WYG_004-25b>¶
　　　山中樂效歐陽公¶
東方風回春山道趁暖行歌霽華早溪源露歇逢藥苖¶
石徑煙輕掇芝草紅英灑地燕將乳緑樹添陰鶯未老¶
入笿魚鰕朝赴饌頃筐筍蕨夕供芼山中之樂誰得知¶
我獨知之來何為水竹沙頭閒檢校邨邨簫鼓太平時¶
堤栁緑揺新罨畫石榴紅摺嬌裙衩蓮蕩風閒翡翠欹¶
菱塘雨定鴛鴦下溪女浣紗朝出邨行官飲水暮歸舎¶
瓦缾手挈隔年醅石下坐圍明月夜山中之樂誰得知¶
<pb:KR4h0143_WYG_004-26a>¶
我獨知之來何為空裏烏蟾飛影過桑麻課效勝書帷¶
空山一夜生新雨凉起賞心千萬緒扇團自守不依人¶
桐葉知幾尋脫路隔隴笑談雜樵牧臨流賔從惟鷗鷺¶
旋庖蘆菔美勝酥精淅新秔香滿户山中之樂誰得知¶
我獨知之來何為青林紅樹人煙濕䕶得金橙宻處垂¶
千花重作陽春節野杏山桃隨處發莫思前度看花誰¶
巳見新墳芳草歇穆山山下數灣月華山山厓千丈雪¶
幽人獨在雪月中要與梅花成四絶山中之樂誰得知¶
<pb:KR4h0143_WYG_004-26b>¶
我獨知之來何為除却山家新臘醖世間無事可相宜¶
　　　三仙謡¶
紅紗籠玉香金翠繡鴛小鶴頂壓青絲斜戴花枝裊何¶
方馬上郎下馬佯驚悄羅扇掩微頰荅語相縈繚郎有¶
千金重妾惜容華少怕不稱郎心看郎幾曽老¶
　　王禎¶
　　　芟麥歌¶
田家食力不食智麰麥年年勤種蒔老農八十諳地利¶
<pb:KR4h0143_WYG_004-27a>¶
暑夏呼兒先暵地再耕再耨土華膩手把耬犁知已試¶
土沃不妨投種穊今年巳報春澤被覆壠苖深如櫛比¶
薫風長養見天意獵獵青旗催穉穗纔結稃胞花雪墜¶
赫赫曦輪熾鑚燧儘著精華輸至味粒飽芒森宻如篲¶
頓失前時浪翻翠豈知真宰調元氣化作黃雲表嘉瑞¶
老農眼飽雖自慰旦夕却憂風雨至子婦犇忙事芟器¶
釤綽翩翩轉雙臂曵籠腰間盈復棄急載牛箱夜無寐¶
轉首登塲簇髙積風翻日碾半猶未已向公門奉新餽¶
<pb:KR4h0143_WYG_004-27b>¶
麴材和糴凡幾次年餉廵門仍語誶夏稅有程今反易¶
自餘宿負如取寄指此有秋爭蟻萃一得豈能償百費¶
終歳勤勞一歔欷昨日公堂宴賔貴尊爼橫陳混肴胾¶
檀板珠繩按歌吹萬錢不值供一醉庖人搓揉出精粹¶
尚喜食新誇餅餌物不天求皆力致飽食何人知所自¶
春祈夏薦禮所記報本從來追古義但願斯民不畏吏¶
吏不擾民民自遂凡在牧民遵此治坐見兩岐歌政異¶
日富囷倉均被賜不使老農憂歳事¶
<pb:KR4h0143_WYG_004-28a>¶
　　虞集¶
　　　歩虚詞¶
歩虚長松下流響白雲間華星列爟火明月懸珮環肅¶
然降靈氣穆若愉妙顔竹宫憺清夜望拜久乃還¶
朱光出東海髙臺迎赫曦六龍獻陽燧九鳳包金支鍊¶
丹軒轅鼎濯景崑崙池拜賜冰玉佩元洲共遨嬉¶
　　　日出行¶
日出上城府日暮當早歸城門已擊柝出郭何焉依下¶
<pb:KR4h0143_WYG_004-28b>¶
馬投館人空垣月當扉涼風振庭樹巢鳥屢驚飛起坐¶
搔白髪忽如霜草稀周公不復夢仲尼故沾衣老萊有¶
孺色傳聞惟食薇求之事已晩徘徊行道微¶
　　　白翎雀歌¶
烏桓城下白翎雀雌雄相呼以為樂平沙無樹托營巢¶
八月雪深黃草薄君不見舊時飛燕在昭陽沈沈宫殿¶
鎖鴛鴦夫容露冷秋宵永芍藥風暄春晝長¶
　　　竹枝歌¶
<pb:KR4h0143_WYG_004-29a>¶
沙禽東去避網羅蕩舟相逐如逺何越山靑青越女白¶
從此勞人魂夢多¶
春江風壽苦欲歸東盡滄溟南斗低明年白日百花靜¶
憶爾琴中烏夜啼¶
燕姬當壚玉雪清簫中吹得鳳凰聲不及晴江轉柁鼓¶
洗盞船頭沙鳥鳴¶
　　　江樓看劒歌¶
豫章髙秋晏髙閣乃出此劒相娛樂當時冶鑄絶精英¶
<pb:KR4h0143_WYG_004-29b>¶
土蝕沙沉更銷鑠遺質所存如冷電江光不與晝光却¶
神光内閟氣逾深識察誰能動㝠漠等閒千年不一試¶
壯士酣歌謾揮霍嗟予衰朽雪滿顚空對涼風起天末¶
或言江中有蛟壁當煩仙人下寥廓吾故臨風拂其鍔¶
俾伏崖陰無敢作¶
　　　吳中女子畫花鳥歌¶
吳中女兒顔色好洗面看花花為悄調朱弄粉不自施¶
寫作窗間雪衣鳥緑窗沉沉春晝遲半生心事花鳥知¶
<pb:KR4h0143_WYG_004-30a>¶
花殘鳥去人不歸細雨梅酸愁畫眉¶
　　　東家四時詞¶
臨流洗硯見長身白苧寛衣短葛巾紈扇自題新得句¶
水亭分送倚䦨人¶
摩挲舊賜碾龍團紫磨無聲玉井寒鸚鵡不知誰是客¶
學人言語近䦨干¶
澄波千頃擁髙鬟手折芙蓉月下還解憶髙堂風露冷¶
衲衣先送碧雲山¶
<pb:KR4h0143_WYG_004-30b>¶
賀雪宫門上表歸貂裘猶帶六花飛海南新送收香鳥¶
轉覺清寒入翠帷¶
　　楊載¶
　　　古牆行¶
建炎白馬南渡時循王以身佩安危疏恩治第壯輿衛¶
縮板栽榦繇偏裨下鍤江城但沙鹵往夷赤山取焦土¶
帳前親兵力如虎一日連雲興百堵引錐試之鐵石堅¶
長城在此勢屹然上功幕府分金錢讙聲如雷動地傳¶
<pb:KR4h0143_WYG_004-31a>¶
爾來瞬息逾百年髙崖為谷驚推遷華堂寂寞散文礎¶
喬木慘淡棲寒煙我入荒園訪遺古所見惟存丈尋許¶
廢壞終嗟麋鹿游飄零不記商羊舞王孫欲言涙如雨¶
為言王孫無自苦子孫再世隳門户英公尚及觀房杜¶
如君百不一二數人生富貴當自取况有長才文甚武¶
公侯之後必復初好把家聲繼其祖¶
　　　神馬歌¶
神馬來自崑崙西有足未始行沙泥朝趨欲出飛鳥上¶
<pb:KR4h0143_WYG_004-31b>¶
夕逝直與奔星齊緑鬉半散挿雙耳赤汗交流攅四蹄¶
風神秀猛陿天地豈顧燕蔡并渠黎時時牽浴臨清溪¶
對人誇殺黃須奚玉沙之禾中芻秣不嚙隄頭枯草稊¶
與君側耳聽長嘶凡馬不聞生駃騠¶
　　　古劒歌¶
閑閑眞人藏古劒敬之如神不敢忽賔客時來求一觀¶
輒有悲風起倉卒人言此是金鐵精良工煆煉久始成¶
動揺天地合變化摩蕩日月含光精昔年有蛟起江中¶
<pb:KR4h0143_WYG_004-32a>¶
口吐烈焰燒長空下民昬溺上帝怒雷電往擊皆無功¶
嘗持此劒斬蛟首流血滔滔浸廬阜傳記傳聞時旣久¶
不意世間今尚有吾過下里多惡氛魍魎魑魅能食人¶
請君為我絶此怪一洗宇宙長清新¶
　　　西湖竹枝詞¶
西子湖邊楊栁花隨風飄泊到天涯青春遇著歸來燕¶
銜入當年王謝家¶
一種腰肢分外妍雙眉畫作月姢姢春風吹破襄王夢¶
<pb:KR4h0143_WYG_004-32b>¶
行雨行雲若箇邊¶
　　范梈¶
　　　杏葉黃¶
杏葉黃天雨霜穹窿攜日照八荒回光照見白玉堂堂¶
中美人雙鳴璫中宵抱被直西廂忠君愛親兩不忘奈¶
何零露沾衣裳清曉樓頭見征鴈不如謝官歸故鄉¶
　　　轆轤怨¶
門前水揚聲似雨幽人當窗碧絃語東里征夫去不歸¶
<pb:KR4h0143_WYG_004-33a>¶
一雙蛾眉鏡中舞年年井上攀轆轤勞心只恐秋葵枯¶
他家種得長生草梅花落盡青青好¶
　　　至日行¶
長安夜半通明光羣公冠佩列鴈行泰壇三成樂萬舞¶
布衣類得齊鳴璫小官需次秪自賤當日再拜謝日長¶
多少朱門圍&KR0233;質何當起視東方白¶
　　　官河曲¶
官河人世居河水邊嚴冬二月河冰堅饗厨待汲烹庶¶
<pb:KR4h0143_WYG_004-33b>¶
鮮朝朝投壺先衆女十指凍墮貂金蟬今日出門又苦¶
早行人爭惜少夫憐鑿冰難得水上堂養姑欲姑喜¶
　　揭傒斯¶
　　　女兒浦歌¶
女兒浦前湖水流女兒浦前過湖舟湖中日日多風浪¶
湖邊人人還白頭¶
大孤山前女兒灣大孤山下浪如山山前日日風和雨¶
山下舟船自徃還¶
<pb:KR4h0143_WYG_004-34a>¶
　　　貧交行¶
驅車渉廣川揚帆陟崇丘結交四海内中道多愆尤朔¶
風厲苦節獨鶴横九州朝拂三島樹夕過五城樓兩翅¶
偶寒影曠然何所求登髙臨大江日暮萬里流時哉疏¶
鑿人八年忘外留出必益稷俱歸與夔龍儔進退兩不¶
疑功成垂千秋萬事日相敓恩情若雲浮吾心茍不渝¶
反覆安足仇自非天地外何能獨忘憂¶
　　　何郎失鏡詞¶
<pb:KR4h0143_WYG_004-34b>¶
團團如月不曽虧家人親置枕中時朝朝將正頭上幘¶
時時攜鑷鬢邊絲古文宛轉何人造失來始覺今難討¶
街頭不直半緡錢古銅終較今銅好向人不敢再三尋¶
客裏空疑同舎心萬里相隨一朝别夜夜還瞻天上月¶
　　　漁父詞¶
夫前撒網如車輪婦後揺櫓青衣裙全家託命煙波裏¶
扁舟為屋鷗為鄰生男已解安貧賤生女已得供炊爨¶
天生網罟作田園不敎衣食看人面男大還娶&KR0516;家女¶
<pb:KR4h0143_WYG_004-35a>¶
女大還作&KR0516;家婦朝朝骨肉在眼前年年生計大江邊¶
更願官中減征賦有錢沽酒共醉眠雖無餘羨無不足¶
何用世上千鍾祿¶
　　　髙郵城¶
髙郵城城何長城上種麥城下種桑昔日鐵不如今為¶
耕種塲但願千萬年盡四海外為封疆桑陰陰麥茫茫¶
終古不用城與隍¶
　　　孤雌行為郾城節婦作¶
<pb:KR4h0143_WYG_004-35b>¶
有鳥有鳥雌雄相追哺雛未飽鳴且飛雛未長雄乃死¶
子亦隨朝朝暮暮惟孤雌長林廣野風日美歩歩不敢¶
離故棲燕雀掠颺差復池廻身側腦遞相欺誰憐孤雌¶
心到死終不移更有許州郾城徐氏母一生抱恨守空¶
閨¶
　　　結羊腸詞¶
正月十六好風光京師女兒結羊腸焚香再拜禮神畢¶
翦紙九道尺許長撚成對綰雙雙結心有所祈口難說¶
<pb:KR4h0143_WYG_004-36a>¶
為輪為鐙恒苦多忽作羊腸心自别鄰家女兒聞總至¶
未辨吉凶憂且畏須臾結罷起送神滿座歡欣雜顦顇¶
但願年年逢此日兒結羊腸神降吉¶
　　　雲錦溪棹歌¶
雲錦溪中雲錦鮮好在髙秋八月天西蜀錦江那得似¶
西湖緑水更須憐¶
纔過浮石是藍溪溪上青山髙復低山中泉是溪中水¶
尋源直到華山西¶
<pb:KR4h0143_WYG_004-36b>¶
藍溪南去到藍洲水底嶄嶄石不流廻望朱宫雲霧裏¶
白雲深處更髙樓¶
宫前梨浦白茫茫岸上人家不似牆能到此中還有幾¶
行人莫厭棹歌長¶
挹仙亭下薛公橋紛紛抵暮更連朝惟有橋西楊與栁¶
無情長繫木蘭橈¶
溪上層層雲錦山垂楊盡處是龍灘不是孤舟來逆上¶
何人知道世途難¶
<pb:KR4h0143_WYG_004-37a>¶
　　　　賦得吳歌送人歸吳中¶
　三月酒如澠髙堂絲竹停繡筵雙鳳影珠箔亂鶯聲疊¶
　應紅牙拍辭傳金縷名綵雲低不度芳塵暗自驚花發¶
　長洲苑日照闔閭城且奉千金壽寧忘萬里情¶
　¶
　¶
　¶
　¶
<pb:KR4h0143_WYG_004-37b>¶
　¶
　¶
　¶
　¶
　¶
　¶
　¶
御選元詩卷四¶
