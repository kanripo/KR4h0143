# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.145148
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷五十
<pb:KR4h0143_WYG_219-1a>¶
　欽定四庫全書¶
御選明詩巻五十¶
　　五言律詩一¶
　　　劉基¶
　　　　丙戌嵗将赴京師途中送徐明徳歸鎮江¶
　疲馬懐空櫪征衣怯路塵那堪逺遊子復送欲歸人月¶
　滿西津夜花明北固春論文應有日話别莫悲辛¶
　　　　過南望時守閘不得行¶
<pb:KR4h0143_WYG_219-1b>¶
　客路三千里舟行二月餘壯顔隨日減衰鬢受風疎蔓¶
　草須句國浮雲少昊墟愁心如汶水蕩漾遶青徐¶
　　　　發景州¶
　澹澹夕風作蕭蕭蘆葉鳴林間衆鳥息河上一舟行海¶
　近雲常濕天虚月更清神京看将近且緩望鄉情¶
　　　　将曉¶
　愁夢不更續寒天将欲明雪風吹海樹霜月凜江城衰¶
　病丹心在艱虞素髮盈殷勤東注水渺渺若為情¶
<pb:KR4h0143_WYG_219-2a>¶
　　　不寐¶
不寐月當户起行風滿天山河青靄裏刁斗白雲邉避¶
世慙商綺匡時媿魯連徘徊懐往事惻愴感衰年¶
　　　古戍¶
古戍連山火新城殷地笳九州猶虎豹四海未桑麻天¶
迥雲垂草江空雪覆沙野梅燒不盡時見兩三花¶
　　　客路¶
客路秋風裏扁舟夕照時渚鴻魚復陳江樹井陘旗衰¶
<pb:KR4h0143_WYG_219-2b>¶
朽嗟誰與愚䝉荷帝慈山中牧羊子嵗暮爾相期¶
　　　秋感¶
老病偏多感宵長晝亦長衣冠方謝暑枕席已驚涼往¶
事鐫心在新知過眼忘籬邉舊栽菊嵗晚為誰黄¶
　　宋濓¶
　　　送許時用還剡¶
尊酒都門外孤帆水驛飛青雲諸老盡白髮㡬人歸風¶
雨魚羮飯煙霞鶴氅衣因君動髙興予亦夢柴扉¶
<pb:KR4h0143_WYG_219-3a>¶
　　陶安¶
　　　秦淮寓舍¶
官久忘羈思門幽類隠居犧圖天地象鮒壁帝王書秋¶
徑霜前菊朝盤雨後蔬西風吹短鬢歸夢雁来初¶
　　　晚晴¶
江上秋隂薄晚風生樹顚髙塵捲蒼靄歸鳥度青天牧¶
馬平蕪野捕魚斜日船千村新稻熟茅屋起炊煙¶
　　　寄豐叔良二首¶
<pb:KR4h0143_WYG_219-3b>¶
見説郊居好行吟野趣多溪魚罾上活山鳥酒邉歌雪¶
屋炊紅米秋江老翠蛾㡬回時序換奈此别離何¶
阿咸九月到寄我尺書看盡日不釋手空江頻倚欄鄉¶
山㣲雨外客夢一忩寒遥想林泉勝無憂寢食安¶
　　　寄錢彦良¶
離羣憶鄉里知子歴艱難博士官三考空齋食一簞江¶
風吹鬢濕竹雪照衣寒清氣相酬酢新詩正耐看¶
　　　寄潘章甫¶
<pb:KR4h0143_WYG_219-4a>¶
每懐文學掾絶類玉堂仙家有雙峯記書經五世傳風¶
揺秋案燭露洗曉池蓮古巷存廬舍無時不誦絃¶
　　　題池口驛¶
孤帆向江漢四野息風塵忽見滿山雪因之懐故人滄¶
波遥注海凍樹暗蔵春他日重来處柴桑雨露新¶
　　　泊巴河¶
蘭溪行過後迤邐到巴河江狹無磯險沙平有港多鄰¶
舟同永夜漁火照寒波獨惜年華晏其如道逺何¶
<pb:KR4h0143_WYG_219-4b>¶
　　　黄岡寓所¶
霧雨一城暗梨花三月天空梁春蟻墮疎壁暮蚊穿草¶
密蔵枯井苔荒蝕㫁磚開門山色好飛翠落吟箋¶
　　　郡寓偶成¶
江月蕭聲逺城春竹色斑天文鶉尾次地險虎頭闗綰¶
綬此為郡結茅先對山雨晴聞布穀鬬草未能閒¶
　　　雨過¶
雨過山添色推忩翠撲衣秧隨新水長蝶趁落花飛江¶
<pb:KR4h0143_WYG_219-5a>¶
近簷頭掛春従客裏歸沙乾聊可步倚杖緑隂肥¶
　　　追悶¶
數日情懐惡連宵風雨多憂来成展轉事至罷吟哦園¶
樹肥椒子煙叢長薜蘿一春不對鏡正恐鬢絲皤¶
　　　縦步¶
傍市人家聚瀕江草逕遥燕尋曽到屋魚候未来潮訪¶
友聊乗興扶笻直過橋晚峯煙外見重疊翠如洗¶
　　　遣興¶
<pb:KR4h0143_WYG_219-5b>¶
鵠立疎晨伏蜂喧聚晚衙寓居多澤水吾分合漁槎未¶
病常儲藥無眠減啜茶従人笑潘岳垂老更栽花¶
　　　湖鄉¶
肥水新無警湖鄉頗有年稻田驅夜豕蓮蕩捕秋鯿邏¶
卒黄茅戍歸人白板船數家依緑樹斜日照炊煙¶
　　　九月朔得阿晟所寄藥物¶
人自金陵至兒封藥物来家書千里達旅況一時開病¶
想丹砂鼎縁慳玉露杯喜看葅醢列鄉味出瓶罍¶
<pb:KR4h0143_WYG_219-6a>¶
　　　九月七日雨¶
兩月晴明久昨宵風雨聲寒催秋色老病怯袷衣輕故¶
壘低雲黒荒衢濕蔓縈重陽時節近客裏助淒清¶
　　　秋夜¶
青燈對無語白月透虚櫺乍冷壁蟲響向風山葉零更¶
長無久睡意到索遺經心境有餘寂秋聲自厭聴¶
　　　夜永¶
山深無刻漏夜永不知更忩白只疑旦月斜猶未明離¶
<pb:KR4h0143_WYG_219-6b>¶
人江北住華髮枕間生孤館此懐寂㫁鴻何處聲¶
　　　雨館偶成¶
山中三日雨榻上一氊寒野暝雲吞樹溪回雪舞湍孤¶
飛迷白鳥數㸃淡蒼巒閉户空林下蕭條意強寛¶
　　　晚宿官叚¶
村墅人新聚經營晚未閒魚梁箔如柵網户屋依山鵞¶
鴨喧籬落蒹葭蔽水灣舟中不堪卧借榻叩林闗¶
　　　泊松山湖¶
<pb:KR4h0143_WYG_219-7a>¶
風逆湖波涌維舟傍淺沙松山雙石巘茅舍㡬人家霜¶
樹明丹葉寒蔬長緑芽客鄉今夜月伴我宿蘆花¶
　　王禕¶
　　　送許時用歸越¶
舊擢庚寅第新題甲子篇老来諸事廢歸去此身全煙¶
樹蔵溪館霜禾被石田鑑湖求一曲吾計尚茫然¶
　　　秦州¶
水積従天降山連與蜀通遺碑李廣宅廢寺隗囂宫度¶
<pb:KR4h0143_WYG_219-7b>¶
隴遲迴際游秦感慨中長憐少陵老曽此歎塗窮¶
　　　澠池道中¶
九月忽又暮吾行祗自傷秋兼人共老愁與路俱長野¶
果迎霜赤園花帶雪黄故人相慰藉日晚引壺觴¶
　　　春日繡湖與徳元同行¶
十里華川上年来足勝遊雨花林下寺風栁驛邉樓漠¶
漠芙蓉浦依依杜若洲平生身外事未許付浮鷗¶
　　　丁酉五月六日吳善卿宴諸公越城外唐氏别¶
<pb:KR4h0143_WYG_219-8a>¶
　　　墅分得輕字¶
亭館鑑湖曲開軒水氣清戰袍當暑換舞袖傍筵迎受¶
雨枇杷熟欺風翡翠輕盃行敢辭醉不負主人情¶
　　　吳江别蓮上人¶
飄零有若此離别復如何情劇酒杯少愁添詩句多荒¶
村黄葉樹極目白鷗波回首相攜處秋風瑪瑙坡¶
　　　吳門懐友人¶
三月長洲苑重来意惘然江南春似海客邸日如年舊¶
<pb:KR4h0143_WYG_219-8b>¶
約今何處新題定㡬篇相望不得見獨立最堪憐¶
　　汪廣洋¶
　　　寄西掖諸友¶
玉簫吹鳳凰闗月寫滄浪故國㡬時到髙樓今夜長候¶
蟲啼露壁涼葉下銀牀無限懐人意裁詩逺寄將¶
　　　登蒋山望江亭次韻¶
絶頂出華構有時来一登曽将六朝事閒問百年僧寓¶
目誠多感投身愧未能暫留林下夕江浦散漁燈¶
<pb:KR4h0143_WYG_219-9a>¶
　　　送院判俞子茂進兵番陽¶
江東風日晴把酒送君行好慰三千士将收七十城煙¶
花催疊鼓雲騎擁連營山國人争喜殊方自此清¶
　　　寄崔元初¶
晴軒種竹罷好月到忩時坐我長松下歌君流水詩墓¶
田歸野雀疎雨落山葵偶值南来使殷勤寄所思¶
　　　嶺南道中¶
過盡梅闗路灘行喜順流潖江元到海横石不容輈嶺¶
<pb:KR4h0143_WYG_219-9b>¶
樹垂紅果汀沙聚白鷗従来交廣地還是古揚州¶
　　　寄孔博士¶
疇昔同趍召雞鳴候啓扉聮章門下進並馬月中歸掖¶
樹啼烏早風花委路㣲相望隔千里目㫁楚雲飛¶
　　　月夜¶
休撥紫檀槽且傾黄濁醪涼天兼得月我輩復持螯彭¶
蠡一杯大匡廬半壁髙竹林瀟洒地應有醉山濤¶
　　　露坐¶
<pb:KR4h0143_WYG_219-10a>¶
愁極覺宵永坐深知露涼遣時聊命酒憂月屢移牀北¶
斗回杓近髙城下漏長愧非疏附者撫事即蒼茫¶
　　　望嘉祥山¶
放溜數百里悠然纔見山涼風吹雨過好鳥背人還河¶
水翻銀浪岡巒擁翠鬟不知幽谷底能得㡬家閒¶
　　蘇伯衡¶
　　　題劉汝弼東源小隠圖¶
東源山水好聞説似終南種黍都為酒誅茅小作菴過¶
<pb:KR4h0143_WYG_219-10b>¶
門人問字看竹客停驂亦有幽棲意遲歸我獨慙¶
　　　朱澤民畫¶
朝朝謀隠地忽見好山川雄麗皆衡霍幽深别澗瀍羊¶
眠松下石虹挂屋頭泉便欲抽簪去依崖結數椽¶
　　張孟兼¶
　　　登聚寳山分韻得春字¶
蹤跡憐身拙登臨縦目頻江山如好客花鳥故餘春落¶
落行蔵異悠悠嵗月新數莖初白髮朝夕為思親¶
<pb:KR4h0143_WYG_219-11a>¶
　　　春日遊鍾山以溪回松風長分韻得長字¶
訪古来鍾阜尋僧問草堂千年猿鶴静一逕石林荒泉¶
落春冰細梅留臘雪香鄉心憐薄暮矯首白雲長¶
　　危素¶
　　　題營丘山房¶
太岳流芳裔何年従贛州殊勲思尚父作室表營丘故¶
國兵戈後空山草木秋穆陵闗北路風雪近曽遊¶
　　張以寧¶
<pb:KR4h0143_WYG_219-11b>¶
　　　題江仲暹聴鶴亭¶
仙鶴在人世長鳴思逺空有人秋水上倚杖月明中玉¶
樹三更露銀河萬里風徘徊意無極遲爾出樊籠¶
　　　送王伯純遊錢塘¶
君去渡江春鶯花著處新湖山有喜氣天壤見斯人殘¶
雪明松嶺閒雲傍葛巾平生塵外意於此得天真¶
　　　題劉君濟青山白雲圖¶
野性夙所忻青山無垢氛落花一夜雨幽樹滿川雲鹿¶
<pb:KR4h0143_WYG_219-12a>¶
跡閒行見松香獨坐聞殷勤招白鸐予亦離人羣¶
　　　春日懐李叔成上舍¶
今代李公子詩看老杜親江湖留雁久風雨惱花頻竹¶
屋燈懸夕椰飄酒漾春殷勤海子水待汝濯紅塵¶
　　　夜飲蔣師文齋館¶
故人相與醉虚幌坐来清月色宛在地鐘聲忽滿城都¶
将千載意併作異鄉情若買青山得相攜嵗晚行¶
　　　雨¶
<pb:KR4h0143_WYG_219-12b>¶
歴歴愁心亂迢迢客夢長春㠶江上雨曉鏡鬢邉霜啼¶
鳥雲山静落花溪水香家人亦念我與爾黯相望¶
　　　崇徳道中¶
煖日菜花稠晴風麥穂抽客心雙去翼詩夢一扁舟廢¶
塔巢蒼鸛長波漾白鷗吳山明月到惻愴十年遊¶
　　　浙江¶
山従天目下潮到富陽迴此地扁舟去吾生㡬度来林¶
紅晚日落江白雨雲開明旦須停棹呼兒看釣臺¶
<pb:KR4h0143_WYG_219-13a>¶
　　　過龍游¶
鷁首見龍游羣山翠浪流陽坡眠白犢隂洞鎖蒼虬樹¶
密雲蔵屋灘長石嚙舟呼兒具尊酒聴客話杭州¶
　　　八月至直沽¶
野濼天低水人家時兩三雁聲連漠北魚味勝江南雪¶
擁蘆芽短寒禁栁眼緘持竿吾欲往拙宦日何堪¶
　　　夜久¶
夜久未能寐春来空復情逺沙争月色柔櫓助河聲客¶
<pb:KR4h0143_WYG_219-13b>¶
枕荒雞到漁歌宿鳥驚鄰舟燈火亂早起又詩成¶
　　　江干¶
江干望不極樓閣影繽紛水氣多為雨人煙逺是雲予¶
生何濩落客路轉辛勤楊栁牽愁思和春上翠裙¶
　　　宿遷縣¶
今朝宿遷縣風急棹難停樹合蔵深屋河移出逺汀山¶
容雲冉冉水影日冥冥栁色無南北春来不㫁青¶
　　　别王子懋趙徳明¶
<pb:KR4h0143_WYG_219-14a>¶
御河船上月相送到揚州共飲胡為别獨吟方覺愁水¶
花苕渚晚雲樹浙江稠歸雁長淮早裁詩寄與不¶
　　　近無錫道中¶
疊橋隨港直聨木䕶堤偏村落皆通水人家半繫船橘¶
花香曙露楊葉淡寒煙中土何寥廓黄沙人種田¶
　　　泊湖頭水長¶
客路春將晚征帆日又曛深山昨夜雨流水滿溪雲渡¶
黒漁舟集村空戍鼓聞故園頻夢去植杖已堪耘¶
<pb:KR4h0143_WYG_219-14b>¶
　　　雨發常山¶
僕夫趣予起初日出林間既雨縦横水無雲逺近山馬¶
嘶芳草去燕語落花閒且喜邉陲定長逢戍卒還¶
　　　分水舖道中¶
長憶閩中路今朝馬首東山髙雲易雨谷響水多風蝶¶
抱落花片鳥啼深竹叢功名一畫餅身世獨飛蓬¶
　　詹同¶
　　　寄方壺道人¶
<pb:KR4h0143_WYG_219-15a>¶
海上神仙館天邉處士星卧雲歌酒徳對雨著茶經石¶
洞龍嘘氣松巢鶴墜翎都将金玉句一一寫空青¶
　　　送黎蘭谷游永州¶
舟子開帆日天風吹雪時闗河嵗将晏荆楚客何之水¶
接三苗國雲迷二女祠經過逢北雁應有寄来詩¶
　　袁凱¶
　　　客中除夜¶
今夕為何夕他鄉説故鄉看人兒女大為客嵗年長戎¶
<pb:KR4h0143_WYG_219-15b>¶
馬無休歇闗山正渺茫一盃椒葉酒未敵淚千行¶
　　　出三江口有懐錢野人衮¶
處處無歸路悠悠且逝波渚花風外少江樹雨中多吹¶
笛蛟龍聴開忩觀鶴過髙人著書手頭白共蹉跎¶
　　　送李髙士歸荆州¶
南京髙宴罷西土遂言歸江路猶殘雨荆門正落暉蓬¶
生仲蔚宅秋入老莱衣明日思君處蕭條鴻雁飛¶
　　　懐陶叟¶
<pb:KR4h0143_WYG_219-16a>¶
陶叟今何在迢迢江水東𤓰田連暮雨荷屋近秋風本¶
在羲皇上聊遊鹿豕中㡬時春夜飲還對燭花紅¶
　　　寓所寄何彦明¶
門荷秋沙白忩含野樹黄稍能親雁鶩已覺逺豺狼舊¶
髮従渠短新詩頗自長何郎最知我酒熟定能將¶
　　　遊㑹稽山¶
山實揚州鎮人踰浙水来禹功懸白日秦客卧蒼苔龍¶
起梅梁去神遊石洞開明朝有餘興更上越王䑓¶
<pb:KR4h0143_WYG_219-16b>¶
　　　夜泊鏌鎁城¶
江水春逾闊山雲夕更深移舟沙樹底拄杖古城隂鴻¶
雁攙人去蛟龍入夜吟故園雙淚眼拭㫁更沾襟¶
　　　登浦上閣¶
髙閣春波上登臨獨愴然故鄉従此去久客未言還花¶
好誰家屋帆輕何郡船朝来有㣲雨應灑郭西田¶
　　　泗上書懷¶
為客山川逺封侯嵗月遲後生方爾汝吾輩復驅馳豈¶
<pb:KR4h0143_WYG_219-17a>¶
是逢迎倦深知氣力衰還將歸老意先報白鷗知¶
　　　泗州書懐¶
白髮三吳客清秋泗水邉宦途隨老馬歸夢逐風鳶酒¶
盡尋僧舍書来問客船淮南與淮北漂泊過年年¶
　　　思歸兼簡嚴八¶
天髙風正急鴻雁傍人飛江外無来使淮南盡搗衣悲¶
歌聊當泣逺望亦同歸為報嚴夫子滄洲與願違¶
　　　宴王主簿宅¶
<pb:KR4h0143_WYG_219-17b>¶
故人王短簿老未即歸田賔客尊耆艾園池有嵗年好¶
花留舞蝶髙栁宿啼鵑最愛西亭好時時得醉眠¶
　　　懐王道士¶
宣城王道士愛著芰荷衣一自清江别三年白雁飛酒¶
徒隨處有沽客向来稀最憶青城夜狂歌不肯歸¶
　　　王仙人逺過¶
聞道神仙侣来尋野客園談𤣥終未悟對酒且忘言接¶
樹朱櫻密緣坡紫笋繁醉餘春水上坐聴白鷗喧¶
<pb:KR4h0143_WYG_219-18a>¶
　　　春園¶
春園江水上江霧日昬昬沙煖常垂釣花深不閉門家¶
童鋤壟麥野客共盤飱衰老更躭酒經年懶出村¶
　　　馬氏西園宴别吳進士善卿¶
竹隂連水屋荷氣集池臺南國佳人去西園髙宴開好¶
風因樹起新月渡河来别後江潭上離腸日九回¶
　　　别墅¶
春園含薄霧野水散輕隂落絮隨風舞啼鶯坐樹深旅¶
<pb:KR4h0143_WYG_219-18b>¶
情方自遣幽意待人吟獨少揚雄客時時載酒尋¶
　　　送任李二髙士歸越¶
老去任公子重来李少君仙凡初不逺江海自離羣水¶
遶吳宫樹山連禹穴雲汀州有長笛日暮不堪聞¶
　　　飲馬氏東園¶
烏衣東苑内春色正芳菲上客調詩律佳人試舞衣夭¶
桃連雨發鸚鵡入簾飛況是多春酒厭厭夜不歸¶
　　　賦陶與權雲所二首¶
<pb:KR4h0143_WYG_219-19a>¶
豈有従龍意還同野老居覆花初冉冉度水亦徐徐隴¶
上時相逐溪邉或自鋤猶能作霖雨霑洒及鄰墟¶
斯人肥遁士髙卧亦無心野樹留餘潤春光帶逺隂近¶
牀意欲冷拂石坐還深為問陶𢎞景何如隴上吟¶
　　　懐王生¶
王生本静者郡邑少經過家住清江曲春来白鳥多親¶
庖餘酒肉官賦入菱荷嵗暮兼相憶臨流獨詠歌¶
　　　立春日飲任氏西園¶
<pb:KR4h0143_WYG_219-19b>¶
把釣歸東海開筵近北臺千林殘雪盡萬里好春回中¶
散調琴坐山公待酒来更須花滿樹終日此銜杯¶
　　　陪陳應奉諸公宴馬氏西園¶
畫樓臨曉日青蓋度行雲歌吹三春好賔朋四海聞絮¶
嫌飛燕態花妬緑珠裙曲誤誰能顧周郎思不羣¶
　　髙啓¶
　　　晚次西陵館¶
匹馬倦嘶風蕭蕭逐轉蓬地經兵亂後嵗盡客愁中晚¶
<pb:KR4h0143_WYG_219-20a>¶
渡隨潮急寒山舊驛空可憐今夜月相照宿江東¶
　　　送顧别駕之邉郡¶
故人雖盡别相去獨君賖緣路雲千堠臨邉樹一家渡¶
江船載馬到館燭驚鴉莫歎孤城廢春来尚有花¶
　　　送僧恬歸靈隠¶
遊方應未久栁色變新年在路逢春雪還山訪冷泉鐘¶
催投寺錫燈照泊江船法意休多問無言即是禪¶
　　　江上寄王校書行¶
<pb:KR4h0143_WYG_219-20b>¶
寥落舊歡違江邉獨掩扉鄰家聞暮笛客舍試春衣宿¶
鳥歸山亂行人渡水稀相思比花絮斜日繞城飛¶
　　　送越將罷鎮¶
楚客佩吳鴻臨邉最有功讀書圍壁裏賭酒射堂中斾¶
出莎城雨笳吹栁浦風越人相感意應與暮潮東¶
　　　送孫主簿之徳清孫善琴¶
山水匝秋城君行思已清道逢迎吏拜田雜戍人耕地¶
逺知邉信家貧稱縣名應攜一琴去相和長官鳴¶
<pb:KR4h0143_WYG_219-21a>¶
　　　寄熹公¶
禪居紫閣隂欲去問安心野岸隨流曲山門隠樹深千¶
燈燃雨塔一磬出風林想見跏趺處雲多不可尋¶
　　　送史丞之海門史淮東人¶
黄茅連霧雨此地久荒涼日出嵎夷邇江通渤澥長改¶
官非謫宦到邑是還鄉海上遥聞説歸人已裹糧¶
　　　夜訪芭蟾二釋子因宿西澗聴琴¶
清夜獨幽尋巖扉落葉深許攜陶令酒来聴頴師琴人¶
<pb:KR4h0143_WYG_219-21b>¶
醉月沈閣烏啼風滿林應留西澗水千載寫餘音¶
　　　過胡博士郊居胡善筮¶
頭白蘭陵客幽居共一村老来吟力退貧去告身存夕¶
吹鳴梨葉秋泉注稻根時因来問筮獨叩樹間門¶
　　　送茅侯¶
欲知難别意孤棹去還停候吏分遥邇離人雜醉醒城¶
臨秋水渡樹帶夕陽亭後夜看吟燭憐君宿郡㕔¶
　　　孤雁¶
<pb:KR4h0143_WYG_219-22a>¶
衡陽初失伴歸路逺飛單度隴将書怯排空作陣難呼¶
羣雲外急弔影月中殘不共鳬鷖宿蒹葭夜夜寒¶
　　　曉步園池¶
髮隨秋葉落心共曉雲舒稍改新題句渾忘舊讀書林¶
争移樹鳥池響食萍魚無限悠然意涼天獨步餘¶
　　　次韻過建平縣¶
縣雖三户小地僻罷兵防茶市逢山客楓祠祭石郎雲¶
埋鳴澗斧沙膠度溪航應愛青山好經過駐旅裝¶
<pb:KR4h0143_WYG_219-22b>¶
　　　送胡鉉遊㑹稽¶
山水獨行遍苕溪仍剡溪衣逢新火減舟渡雜花迷黄¶
絹尋碑讀紅裙賭墅㩦清遊不能共腸㫁聴猿啼¶
　　　送陳則¶
挾䇿去誰親侯門不禮賔愁邉長夜雨夢裏少年春樹¶
引離鄉路花驕失意人一杯歌短調相送欲沾巾¶
　　　暮春送陳郎中出守醉李¶
出幙方為郡行車動畫輪圖書歸省吏風俗問州人塘¶
<pb:KR4h0143_WYG_219-23a>¶
水龍鱗細城槐兔目新莫言花已盡君到自陽春¶
　　　吳中送顧生歸海陵¶
涼風初變栁歸興片帆孤家向三秋到田經㡬嵗蕪舊¶
音猶帶楚新夢未離吳明日江南北相思有雁無¶
　　　城西客舍送周著作砥¶
客中寒食後惆悵送君違花隠歸城斾風吹渡水衣夜¶
忩吹黍散春苑鬬茶稀誰念西齋雨相思獨掩扉¶
　　　送張羽後夜坐西齋¶
<pb:KR4h0143_WYG_219-23b>¶
閒齋聴鐘坐憂緒悵多端鳴雁雨中急離人江上寒秋¶
燈下木葉夜艇隔風湍别後情蕭索方知舊㑹歡¶
　　　徐山人别墅¶
茶香孤墅發竹色四鄰分掃地侵蟲字開忩散鳥羣樹¶
涼池過雨苔潤石生雲我出無車馬偏宜訪隠君¶
　　　客館秋懐¶
獨卧愁空館牆隂野豆開暑将潮氣斂秋與竹聲来身¶
賤多違志時清少棄才慙非張仲蔚門户有蒿莱¶
<pb:KR4h0143_WYG_219-24a>¶
　　　秋夜宿周記室草堂送王才¶
相别還相戀秋宵暫對牀人情貧後見客況醉中忘池¶
栁疎含吹江雲薄䕶霜離舟待明發愁思劇茫茫¶
　　　江上雨¶
冥冥衆樹昬浩浩一江渾急有迴風韻輕無入霧痕鳥¶
啼叢竹嶺人卧落花村門巷春泥滑誰来共酒尊¶
　　　送賈二進士歸省¶
年少擅詞華曽看八手叉晨裝歸路雨春酒别筵花馬¶
<pb:KR4h0143_WYG_219-24b>¶
帶雲過嶺人同燕到家罷官趨覲好不是謫長沙¶
　　　答宗人亷夜飲王氏池亭見懐¶
遥聞池上酌涼夜失炎天酒碧傾當竹衣香坐近蓮沿¶
波人弄月翻樹鳥鳴煙座上誰相憶唯應是恵連¶
　　　賦得蟬送别¶
疎槐細栁中涼占一枝風蜕出形猶弱驚飛響未終雨¶
来林館静日下驛門空離管尊前發悽涼調正同¶
　　　何隠君小墅¶
<pb:KR4h0143_WYG_219-25a>¶
移家營别墅一逕竹扉開泉滿疏渠放花多借地栽壁¶
間田器挂忩裏浦帆来自戀幽居樂誰言是棄材¶
　　　贈張明府¶
聞道彈琴處門前栁帶沙海珍通估市湖税減漁家暮¶
港迷荷葉秋田間豆花亂来無此地君政亦堪誇¶
　　　送唐博士肅移家醉李¶
楊栁發初齊春隂廢苑西故人乗醉别新鳥傍愁啼舟¶
重全家去詩多一路題杏花開北郭誰復共招攜¶
<pb:KR4h0143_WYG_219-25b>¶
　　　贈妓¶
樂籍小名收侯家舊主謳笑能撩客喜醉肯逐人留蝶¶
識薰香氣鶯慙度曲喉更憐諳酒令少日住揚州¶
　　　答髙亷同飲後見寄¶
竹林清暑宴客散獨歸時愁寄歡餘别醒慙醉後詩蟬¶
催斜景急鳥度廣川遲何事聞鐘處勞君尚逺思¶
　　　沈徵士鉉野亭¶
清時猶在野獨卧見髙情移艇聞煙唱鉤簾看雨耕江¶
<pb:KR4h0143_WYG_219-26a>¶
晴雙觀下樹晚一牛鳴回首徒相憶柴車不入城¶
　　　溪上¶
秋色共溪長遊人笑語涼萍開天倒影蓮墮水流香魚¶
罶和星漉禽罝帶雨張従今揺桂棹不必問瀟湘¶
　　　寄錢塘諸故人¶
年少客名都狂遊每共呼荷深筝在舫竹静矢鳴壺明¶
月潮千里殘陽雨半湖故人能念否歡意近来無¶
　　　送烏程馮明府¶
<pb:KR4h0143_WYG_219-26b>¶
青山若下南一騎入晴嵐縣治琴聲古泉香酒味甘竹¶
欄春䕶鴨葦箔夏分蠶大小馮君後傳家爾最堪¶
　　　賦得蟹送人之官¶
吐沫亂珠流無腸豈識愁香宜橙實晚肥過稻花秋出¶
籪来深浦隨燈聚逺洲郡齋初退食可怕有監州¶
　　　江上早發¶
蒼蒼汀霧起何處望髙城游子曉初發居人寒未耕犬¶
鳴林月落魚躍浦風生已有先行者煙中聞棹聲¶
<pb:KR4h0143_WYG_219-27a>¶
　　　客舍喜姪庸至¶
客裏逢人喜相過況阿宜逺遊驚嵗晚多難惜門衰帆¶
落江橋近鐘来野店遲一杯燈下語渾似在家時¶
　　　楓橋送丁鳳¶
紅葉寺前橋停君晚去橈醉應忘世難歸不計程遥山¶
隠初沈日風催欲上潮離魂来此處還似灞陵銷¶
　　　送易従事祖飲南渚¶
疎楊映老荷别處最秋多送客年年路愁人日日波霞¶
<pb:KR4h0143_WYG_219-27b>¶
明𣷹醉色風急㫁離歌莫為官程促青山易看過¶
　　　題張静居畫¶
楚客寫荆岑秋雲隔浦隂人家連橘塢水廟映楓林亂¶
後清遊歇愁邉逺色深相看休向晚怕有峽猿吟¶
　　　夜懐王校書¶
燈暗獨吟餘疎桐月滿除蟲寒初入户鼠餓欲侵書河¶
漢三更望江湖兩地居相思無去夢今夜恨何如¶
　　　答陳則見寄¶
<pb:KR4h0143_WYG_219-28a>¶
何由慰逺思獨詠寄来詩行路方難日清秋欲盡時江¶
多驚雁火樹少宿烏枝早晚如相見應憐有髩絲¶
　　　送石明府之崑山¶
茂苑行春罷攜琴又向東潮聲數里外山色半城中帆¶
帶桃花雨衣翻栁葉風島夷聞善政為有舶船通¶
　　　過城西廢塢¶
亂前遊最熟亂後問都迷園散栽花塢林荒采菊蹊廢¶
泉流圃淺斜日下城低惟有煙中鳥迎人似舊啼¶
<pb:KR4h0143_WYG_219-28b>¶
　　　贈鄰友¶
同居一塢中只隔水西東林近書燈露溪迴酒舫通放¶
鳬長合隊移竹每分叢只恐君徵起難期作兩翁¶
　　　宿道王蘭若¶
借榻到僧扉雖安未是歸暝禽愁雪意夜篠助風威燭¶
盡思燃帶衾寒起覆衣不知孤棹去明夕更何依¶
　　　與詩客七人㑹飲余司馬園亭居皆在北郭¶
情與酒兼和園亭駐晚珂家同榆社近人比竹林多短¶
<pb:KR4h0143_WYG_219-29a>¶
景催長宴醒吟雜醉歌亂離歡易失無厭數相過¶
　　　登西澗小閣¶
層檻搆雲牢清寒洒客袍石稜添澗險閣勢借峯髙風¶
竹驚棲鳥霜藤縋飲猱欲題因境勝不敢易揮毫¶
　　　江上答徐卿見贈¶
煙樹近松林扁舟晚獨乗江黄連渚霧野白滿田冰往¶
事愁人問虚名畏客稱無才任蕭散敢望鶴書徵¶
　　　南溪晚歸¶
<pb:KR4h0143_WYG_219-29b>¶
流水出雲根遥通古寺門山深僧少俗人静市如村馬¶
渡知長淺魚行見不渾多情溪上月歸路照黄昬¶
　　　西園閒興二首¶
看到竹過鄰園林獨卧身鳥聲閒似野人意倦知春殘¶
雨驚池樹斜陽照隙塵如何堂上客不及燕来頻¶
當路闕追攀端居自掩闗聴鐘知近寺看畫憶登山曉¶
櫛風林下宵吟雨閣間天應憐我懶獨與少年閒¶
　　　送謝恭¶
<pb:KR4h0143_WYG_219-30a>¶
涼風起江海萬樹盡秋聲揺落豈堪别躊躇空復情帆¶
過京口渡砧響石頭城為客歸宜早髙堂白髮生¶
　　　步至東臯¶
斜日半川明幽人每獨行愁懐逢暮慘詩意入秋清鳥¶
啄枯楊碎蟲懸落葉輕如何得歸後猶似客中情¶
　　　郊墅雜賦十六首¶
江水舍西東鄰家是釣翁路痕深草沒井脈暗潮通籬¶
隔疏邉雨門開竹下風不因時賣畚何事入城中¶
<pb:KR4h0143_WYG_219-30b>¶
此鄉堪避亂亂後户翻増俗美嫌欺客年豐愛施僧帶¶
星耕處軛照雪紡時燈且作求田計元龍豈我能¶
幽事向誰誇孤吟對晚沙浣衣江動月繫艇暗垂花行¶
蟻如知路歸鳬自識家一尊茅屋底隨意答春華¶
春泥桑下路孤䇿自扶行身賤知農事心閒見物情魚¶
鳴風欲起牛飯月初生漸喜無人識何煩易姓名¶
移家到渚濵沙鳥便相親地僻偏容懶村荒却稱貧犬¶
隨春饁女雞喚曉耕人願得無愁事閒眠老此身¶
<pb:KR4h0143_WYG_219-31a>¶
紛紛謝人役寂寂戀吾居細雨春雩後斜陽社飲餘岸¶
花飛趣蝶池葉墮驚魚好了公家事休令吏到廬¶
路迂橋㫁處門静犢眠時孤墅蔵羣栁諸田灌一陂僮¶
閒春作少婦懶午炊遲誰道花源好還令太守知¶
虚閣近鳴湍應宜把一竿雨傷春麥爛風折晚蒲乾抱¶
甕臨江汲攜書入寺看自慚何獨幸世難此偷安¶
亂渚交交白平蕪漫漫青賣薪沙店逺祈穀水祠靈密¶
雨侵蓑重㣲風過網腥江邉多酒伴春去不曽醒¶
<pb:KR4h0143_WYG_219-31b>¶
入夜潮侵户經秋雨壊垣里人淳少訟田父醉多言稻¶
蟹燈前聚莎蟲機下喧自應躭野趣不是忘鄉園¶
欲沽嗟市逺煙火隔江波客到寒齋少人歸晚渡多汙¶
盡燈燼落驚枕櫓聲過豈敢愁荒寂時危免負戈¶
野色迥蒼蒼開門葉滿塘僧来雙屐雨漁卧一船霜静¶
裏修香傳閒中緑酒方平生當世意到此坐成忘¶
紅樹江南近青山北郭遥江清目渺渺林冷髮蕭蕭食¶
鱠知晨釣聴歌識暮樵尋常送歸客不過水西橋¶
<pb:KR4h0143_WYG_219-32a>¶
何處可徘徊林間共水隈夜歸家犬識春睡野禽催有¶
地唯栽藥無村不見梅興来慙獨飲時喚老農陪¶
狂多愛出遊日日問江頭小草皆春意遥山自晚愁酒¶
中時有得物外復何求不詠騷人調蘼蕪任滿洲¶
居似臨卭宅耕非鄠杜田已償輸税米未覓賣文錢把¶
巻憐長日看花愧少年翛然閉門處楊栁桔橰邉¶
　　　西清對雨¶
楚臺雲起逺漢苑雨来㣲曉濕宫城斾寒沾陛楯衣溝¶
<pb:KR4h0143_WYG_219-32b>¶
中隨葉墮爐畔帶煙飛坐詠西清暇君王召對稀¶
　　　送秦主客遷侍儀使¶
蕃客来曽識衣冠上國風承恩趨北闕罷直出南宫導¶
駕爐煙裏催班漏㸃中時清多奏頌還向閤門通¶
　　　春日退直呈禁署諸公¶
待詔直東華歸休每日斜職連詞客苑俸入酒胡家簷¶
網長縈絮庭磚欲過花知君未出院應草侍中麻¶
　　　送張司勲寳慶同知¶
<pb:KR4h0143_WYG_219-33a>¶
乍出司勲幙還乗别駕車按圖猶漢地輸布盡蠻家山¶
熱蛇懸樹江晴鶴浴沙郡樓回首處北斗近京華¶
　　　早出鍾山門未開立候久之¶
闗吏收魚鑰趨朝阻向晨忘鳴雞睡熟倦立馬嘶頻柝¶
静霜飛堞鐘来月墮津可憐同候者多是未閒人¶
　　　雪夜宿翰林院呈危宋二院長¶
偶伴王摩詰寒宵宿禁林院鈴風外静宫漏雪中沈絳¶
蠟銷吟燭青綾擁賜衾明朝陪賀瑞銀闕曉光深¶
<pb:KR4h0143_WYG_219-33b>¶
　　　夜逢故郡賀冬至使胡普二博士同宿¶
㑹宿本無期忻逢兩舊知問年驚别久候曉畏朝遲寒¶
澀髙城漏陽迴上苑枝明朝使事畢歸騎又天涯¶
　　　送鮑翰林遷官陜右¶
鑾坡初罷直西去惜離羣載筆唐供奉褰帷漢使君濁¶
流河驛雨髙樹岳祠雲公暇應懐古登臨賦夕曛¶
　　　送思上人¶
名林雖盡廢南去只隨縁野飯晨留鉢城鐘夜到船虎¶
<pb:KR4h0143_WYG_219-34a>¶
馴應畏法鳥喚不驚禪他日期相見髙峯舊塔前¶
　　　宴王将軍第¶
流水通侯第行雲傍妓臺雨催牙仗散風引羽觴来曲¶
學移聲按詩隨得韻裁莫令遊宴歇次第過花開¶
　　　送朱従事之吳興¶
釋褐方従宦青山故郡鄰草深湖帶雨花暗驛蔵春鼓¶
聚祈蠶女舟逢射鴨人幙中應待久徒此惜離辰¶
　　　謔栁¶
<pb:KR4h0143_WYG_219-34b>¶
何恨苦長顰纎姿嫵媚春慣愁行路客羞比舞筵人亂¶
葉斜斜雨狂花衮衮塵殘蟬来噪日應落漢潭濵¶
　　　京師寓廨¶
誰言舊隠非静里且相依緑樹城通苑青山寺對扉官¶
閒休直早客久夢還稀是物春来典惟存舊賜衣¶
㡬夜頻聴雨經春不見花蘼蕪青渚燕楊栁白門鴉拙¶
宦危機逺工吟癖性加閒坊車馬少不似住京華¶
寂寞過芳時幽懐只自知袖無投相刺篋有寄僧詩鼠¶
<pb:KR4h0143_WYG_219-35a>¶
跡塵凝帳蛙聲雨到池疎慵堪置散不敢怨名卑¶
　　　送舒徵士考禮畢歸四明¶
寄語闗門吏休輕尚布衣叔孫聊應召周黨竟辭歸赤¶
日京城逺蒼煙海樹㣲送君還自歎老却故山薇¶
　　　甘露寺¶
勝地江山壯名林嵗月遥刹蔵京口樹鐘送海門潮月¶
黒龍光發天清蜃氣銷何當尋狠石閒坐話前朝¶
　　　慧聚寺次張祐韻¶
<pb:KR4h0143_WYG_219-35b>¶
煙斂城初出潮来野欲吞危樵緣磴角倦衲憩松根刹¶
表蔵林寺鐘聞隔海村畫龍飛去久空掩殿堂門¶
　　　臨頓里十首¶
聞説橋東地髙人舊隠居養生應有道覓舉絶無書愛¶
救粘絲蝶嗔驚出水魚時尋戴顒宅自駕短轅車¶
應愛山齋好秋風不捲茅鑿渠侵螘穴移樹帶禽巢人¶
世真浮梗吾生豈繫匏不逢皮従事誰結嵗寒交¶
載酒攜山榼安琴置石牀鳬眠皆傍母蜂去自従王穀¶
<pb:KR4h0143_WYG_219-36a>¶
雨收茶早梅天晒藥忙不扶靈夀杖筋力老能強¶
自少圖名意誰言世不知僧求開寺記客送買山資細¶
雨魚生子斜陽燕哺兒平生無事迫心苦為尋詩¶
斬伐憑樵斧經綸在釣車薄雲還露月小雨不妨花酒¶
債應多處詩名自一家虚煩時主召懶脱故衣麻¶
長物元無有何勞犬䕶扉借看髙士傳學製道人衣忩¶
破容螢入船空載鶴歸定緣幽事繞不是宦情㣲¶
沐罷便輕幘消揺詠晚天清風蘇病鶴驟雨集鳴蟬舊¶
<pb:KR4h0143_WYG_219-36b>¶
史堆緗素新經録洞𤣥誰知城郭裏别自有林泉¶
汨汨泉通圃蕭蕭栁映門折花揺樹影踏藕損蓮根飢¶
鴨呼歸艦新蠶試浴盆屋前髙石在知是鬱林孫¶
茶租催未得菊餌服還能行古時人笑文工造化憎貧¶
留漁艇載老謝鶴書徵誰識先生樂悠然卧枕肱¶
澹泊心情在蕭疎髩影殘引泉歸作沼留笋待成竿自¶
洗沾泥屐誰收挂壁冠毛公新有約月夜禮天壇¶
　　　雨篷¶
<pb:KR4h0143_WYG_219-37a>¶
楚雨滿汀洲瀟瀟灑客舟夢驚孤枕夜愁掩一篷秋葦¶
葉寒相戰灘聲暗共流此時湘浦上同聴只沙鷗¶
　　　新荷¶
如蓋復如鈿初生雨後天葉低浮水上莖弱裊風前乍¶
覆遊魚戲難蔵宿鷺眠佳人休便折留䕃採蓮船¶
　　　過戴居士宅¶
江邉戴顒宅地好愜幽尋髙樹蔵卑屋新篁補舊林鳥¶
成留客語雲作䕶花隂不負滄洲約重来論夙心¶
<pb:KR4h0143_WYG_219-37b>¶
　　　歸鴉¶
啞啞噪夕輝争宿不争飛未逐冥鴻去長先野鶴歸荒¶
村流水逺古戊淡煙㣲借問寒林樹何枝最可依¶
　　　晚坐南齋寫懐¶
雁過南齋暮魂消黙坐中賤貧長作客愁病欲成翁忩¶
洒侵燈雨庭翻走葉風山妻猶解事未遣酒樽空¶
　　　過劉山人園¶
欲問幽棲處花蹊逐澗迴夕煙羅幙巻春雨藥房開野¶
<pb:KR4h0143_WYG_219-38a>¶
鶴知琴意山蜂給酒材城中少閒客誰解引車来¶
　　　次韻楊禮曹移疾之作¶
養疾深扉掩還應謝俗交鳥多風和語葵晚雨緘苞印¶
向閒㕔鎖鐘聞近寺敲相思愁莫遏髙樹古城㘭¶
　　　報恩寺逢蔣主簿就送還如臯¶
貪語酒寒頻新年見故人别時煙寺晚歸路雪江春造¶
次燈前面蒼茫舶上身明朝楚花發莫歎縣厨貧¶
　　　鄰家桃花¶
<pb:KR4h0143_WYG_219-38b>¶
春色東家出相窺似有心曲垣遮自短别院閉還深影¶
動疑人折香揺妒蝶尋好風時解意吹片拂羅襟¶
　　　和王校理夜坐¶
池暝花如霧蒼蒼月照開梁空雙燕睡簾時一螢来兵¶
散誰家笛人違此夜杯如何對清景愁思却相催¶
　　　答陳校書客懐¶
同患君尤甚時難覺意真愁邉長夜酒夢裏少年春遊¶
逺荒家業交疎困路塵一杯歌短調誰聴不沾巾¶
<pb:KR4h0143_WYG_219-39a>¶
　　　酬余左司¶
門巷接垂楊同鄰忘異鄉兒親欣見熟僕立厭言長讀¶
借風牀簡炊分雨碓粱亂来成久别能不為情傷¶
　　　春日懐諸親舊¶
楊栁燕差差鄰家換火時春寒添客思夜雨減花枝涉¶
世悠悠夢懐人的的思出遊無舊侣空館獨題詩¶
　　楊基¶
　　　雪中栁¶
<pb:KR4h0143_WYG_219-39b>¶
春雪晚蕭蕭隨鶯上栁條漸將絲共結終與絮俱飄淚¶
粉凝啼眼珍珠壓舞腰東風自憐惜留映赤欄橋¶
　　　雪中燕¶
燕雪兩差池相兼拂繡幃玉樓迷故壘珠箔見烏衣斜¶
訝衝花落輕疑掠絮飛曉寒人未起還認畫梁歸¶
　　　秋日舟中見蝶¶
趁暖戲晴川依人上畫船粉銷煙翅薄香冷露鬚拳野¶
菜疎籬外山花小逕邉夜深桃李夢猶在綺羅筵¶
<pb:KR4h0143_WYG_219-40a>¶
　　　荷葉¶
圓的破蓬苞孤莖上藕梢雨撐棲鷺屋風捲䕃龜巢溪¶
友裁巾幘虚人作飯包小娃曽已折新月裏湖坳¶
　　　雨¶
雨急愁雲黒忩虚愛竹青石泉流細細山鳥去冥㝠醉¶
裏傾荷葉飢来煮茯苓不知劉道士何用換鵞經¶
　　　偶題¶
身懶交遊絶時危感慨新清江催短髩芳草怨歸人花¶
<pb:KR4h0143_WYG_219-40b>¶
落縦横雨鶯啼淡蕩春欲揺舟楫去波浪沒平津¶
　　　贈沈真仲徵士¶
花落滿煙莎蘭舟喜見過壮心丹未已愁髩緑無多小¶
燕斜斜舞新鶯婉婉歌都将舊游意一笑付江波¶
　　　送王仲容之上海¶
薄宦依東海孤城隔戍煙花疎寒食後人逺暮帆前深¶
巷編蒲履斜岡種木綿母煩厭荒寂㣲禄有畬田¶
　　　寄葉徳彰戴叔能¶
<pb:KR4h0143_WYG_219-41a>¶
江逺樹層層蒲荷葉漸増酒樽池閣雨棋局夜船燈竹¶
浄刪逾瘦花疎掃未能亭亭川上鵠風雨看飛騰¶
　　　贈婉素¶
同祀碧雞神絲蘿又結姻文如謝道韞書逼衛夫人冀¶
缺終相敬梁鴻不厭貧還能事荆布歸釣五湖濵¶
　　　方氏園居¶
北墅花連屋東園菊繞庄病長陪客坐老不厭人狂鵞¶
鴨雙陂雨楂梨小樹霜他年倘相遇里邑定名方¶
<pb:KR4h0143_WYG_219-41b>¶
多水少塵埃經年不掃苔竹繁頻洗菜松老别求栽雪¶
竇看碑入雲忩晒帖開徐賁與張羽乗月想能来¶
秋氣入郊墟新涼似雨餘囊收試騐藥藁集著成書酒¶
熟知愁減花開覺病除何曽費錢買山果及溪魚¶
解珮酬琴價将書當酒貲竹樓聴雪夜梅屋看花時女¶
嫁為農婦兒従作圃師鄰翁無奈俗招飲豈能辭¶
回汀兼復渚迢逓入漁邦有港皆通檝無山不到忩疎¶
煙春隴犢深雪夜籬厖過客停舟問而翁恐姓龎¶
<pb:KR4h0143_WYG_219-42a>¶
　　　江村雜興¶
春墅一鳩啼橋危懶過谿徑苔都上壁野菜不分畦倚¶
杖妨花密看山礙竹低欲知幽隠處風雨白門西¶
陋巷泥三尺無人訪隠淪忩鳴風減睡炊㫁雨添貧野¶
路花迎客江橋栁送人暫須依薄俗憩此竄餘身¶
春色冶城東花濃笑老翁燕遲雙壘破蜂早一房通薄¶
暝山腰雨疎紋水面風便攜蓑笠去垂釣緑蒲中¶
判醉望愁醒愁因醉轉増已歸仍似客投老漸如僧詩¶
<pb:KR4h0143_WYG_219-42b>¶
興風樓笛棋聲雪舫燈莫言渾不解此事野夫能¶
東瀼復西圻村村可釣磯草於煙處密花較雨前稀小¶
管催鶯出疎簾待燕歸傷心新栁色猶妬舊羅衣¶
江橋春别後沙舸獨歸時鵞鴨東西宅菰蒲逺近陂藕¶
深荷蓋密竹瘦筍鞭遲野趣誰能識唯應白鷺知¶
斜檻俯江湍輕帘矗小竿栁寒鶯羽濕花暖蝶䰅乾酒¶
或臨流酌詩多寫石看不因迂僻地那得此身安¶
江影揺春樹潮痕摺晚沙緑蕪三尺雨朱槿一籬花去¶
<pb:KR4h0143_WYG_219-43a>¶
國仍思國還家復夢家自無干禄意何必逺京華¶
　　　句曲秋日郊居雜興¶
茅屋人歸後荒村更異鄉樹寒烏遶月江冷雁啼霜影¶
賴燈相續愁緣酒在忘明朝覽青鏡白髮㡬多長¶
出門山氣夕循逕入谿隂野水經寒淺秋風到晚深草¶
潛驚鶻兔莎露啄魚禽自采黄花嗅誰知獨步心¶
漸老愛秋光升沈意兩忘雁聲偏到枕蟲響故依牀薜¶
荔千林雨芙蓉一樹霜故園叢菊在衰颯為誰香¶
<pb:KR4h0143_WYG_219-43b>¶
庭樹聚棲鴉溪流投淺沙瘦憐人似菊濃愛葉如花秋¶
色都連水寒雲忽變霞自慚長在客無地不思家¶
編竹補疎籬生芻束酒旗雞豚田祖廟鷹犬獵神祠玉¶
糝菰為粉璚酥豆作糜兒童採蘆葉争學短簫吹¶
欲往竟無適意行仍獨還猿聲黄葉寺牛背夕陽山書¶
棄将成業身投未老閒相逢莫嘲誚才與不才間¶
偶隨黄蝶去岸幘樹邉橋卯酒紅初散朝霞白漸消沙¶
平留雁跡水落見魚苗却愛箕山老従容棄一瓢¶
<pb:KR4h0143_WYG_219-44a>¶
落葉擁柴扉村深客過稀曉車分穀去晚笛飯牛歸漁¶
負雨蓑立鳥銜霜果飛此中真小隠予亦久忘機¶
　　　秋夜有懐¶
重露澄秋色輕風生夜涼碧看湖草亂紅愛渚蓮香有¶
弟徒相憶何人不異鄉悲笳在城上雙淚落衣裳¶
　　　柏師文¶
白髮已千莖相逢喜氣生看山留十日待月坐三更秋¶
浦槎頭釣春泥谷口耕莫言踪跡閟朝市久知名¶
<pb:KR4h0143_WYG_219-44b>¶
　　　翟好問¶
愛爾山城隠柴門對縣衙酒貲千畝苧生計一園𤓰雨¶
步荷巾濕風吟蓆帽斜時時扶短杖看竹到東家¶
　　　送句容劉少府回揚州¶
家具一車輕囊書與短檠吏多難别意人有去官情帆¶
影江沈寺簫聲月到城竹西尋舊業煙雨緑蕪生¶
　　　𤓰州逢丘克莊¶
江水靚如空江華冷未紅憐余猶客裏羨汝已鄉中白¶
<pb:KR4h0143_WYG_219-45a>¶
　苧青山雨烏紗短帽風不須揺艇子垂釣五湖東¶
　　　　立夏前一日有賦¶
　漸老緑隂天無家怯杜鵑東風有今夜芳草又明年蠶¶
　熟新絲後茶香煮酒前都将南浦恨聊寄北忩眠¶
　　　　湘中雜言四首¶
　鄂渚雲歸後巴山雨過時鵑啼湘女廟花落楚王祠家¶
　逺身如夢愁多髩易絲聊将身暫泊沙嘴看鸕鷀¶
　飄裊一湖香青青杜若長花迎衝浪楫鳥逐使風檣欲¶
<pb:KR4h0143_WYG_219-45b>¶
　采蘭為佩仍褰荔作裳何如山閣上屛裏看瀟湘¶
　城近江臨郭沙虚月在川栁宜春雪後花怯晚風前野¶
　爨三家市鄉音㡬處船坐聴磯下水嘈雜響湘絃¶
　指㸃鷗飛處人間是岳州湘潭山亂出江漢水兼流深¶
　竹新祠宇飛花舊酒樓平生巴楚夢明日洞庭遊¶
　¶
　¶
御選明詩巻五十¶
