# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.166897
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷三十九
<pb:KR4h0143_WYG_147-1a>¶
　欽定四庫全書¶
御選元詩巻三十九¶
　　五言律詩五¶
　　　雅勒呼¶
　　　　雲谿真館¶
　真館雲谿上孤髙逼太清江山環几席星斗拂檐楹樹¶
　古成龍去篁疎作鳯鳴仙遊如可接我欲謝塵纓¶
　　　　送趙宗吉編修代祀西嶽¶
<pb:KR4h0143_WYG_147-1b>¶
　北上函香去西南致禮勤蜀中千尺雪秦嶺萬重雲驛¶
　騎鳴金勒宫袍粲錦文白頭抱關吏自羡識終軍¶
　　　　武夷山¶
　笙鶴遼天杪仙家宴幔亭鯨波一浸碧蟻垤九煙青洞¶
　閟秦人蛻壇留漢祀星余方有公事未得叩巖扃¶
　　　劉聞¶
　　　　别弟¶
　　一棹煙和水寒燈弟與兄殘年同别母中道復分程動¶
<pb:KR4h0143_WYG_147-2a>¶
有山河隔難為去住情如何沙上雁偏向夜中鳴¶
　　　顔子中池亭二首¶
池浄天容湛窓虚水氣通逺山來戸外飛雨灑亭中薜¶
荔含朝景蒹葭集晩風平生江海念相對興無窮¶
種樹年年長開窓面面凉雨苔生砌緑秋葉墮池黄得¶
句閒拈筆抛書懶近牀旅懷随所至誰復計行藏¶
　　柯九思¶
　　　送秘書掾李道濟之峽州知事¶
<pb:KR4h0143_WYG_147-2b>¶
館閣論交乆都門出餞遲同為游宦客忍賦送行詩蜀¶
道傳鸚鵡江亭呌子規地偏公事少峽外看舟移¶
　　　送澤天泉上人¶
湖外三天竺溪邉九里松禪心秋寺月詩思晩林鐘齊¶
已名無敵支郎説有宗京華同惜别澤國幾時逢¶
　　李裕¶
　　　八月十三夜漫成寄江南友人¶
草井度涼螢風簾燭熖清長秋為客日眀月擣衣聲歸¶
<pb:KR4h0143_WYG_147-3a>¶
夢頻宵見愁心徹曉生故園有叢菊早晩掇秋英¶
　　薛眀道¶
　　　浮淮¶
千里風吹櫂三春客渡淮却憐鄉國異祇與僕夫偕芻¶
豈防河貴魚因入饌佳不堪舒病目杼軸轉傷懷¶
　　王都中¶
　　　北湖¶
訪古空遺跡义魚舊有亭苔封荒逕綠草没斷碑青老¶
<pb:KR4h0143_WYG_147-3b>¶
樹根横水寒蘆葉滿汀漁歌何處起倦客倚闌聴¶
　　　和李源仲九日¶
我愛秋容淡東籬皜皜暉黄花依舊發白髮幾時歸眀¶
月輝官舍清風爽客衣今年好光景長歎故人稀¶
　　杜本¶
　　　和何得之嵗暮見寄¶
籬下菊斑斑猶能傲嵗寒春風誰主宰客夢自清安此¶
老憐才乏何人惜夜闌管寧如可友浮海竟誰歎¶
<pb:KR4h0143_WYG_147-4a>¶
　　　寄題竹軒¶
緑竹翛翛處華軒楚楚深暮留雛鳯宿曉聴蟄龍吟月¶
進窓櫺影雲移几席隂居然淇澳趣莫使俗塵侵¶
　　　和潘眀之¶
欲試淮南術難期海上翁自為吴地客不記楚人風蒲¶
黍随時白葵榴過眼紅獨醒還獨醉至境與誰同¶
　　劉汶¶
　　　早春述懷¶
<pb:KR4h0143_WYG_147-4b>¶
春與年年别窮随日日増眼眀貪夜讀事少忘晨興倦¶
鳥猶遷木潛魚已陟氷棲遲唯故轍無夢到飛騰¶
　　韓性¶
　　　天衣寺¶
春流雙澗深曉色十峰隂勝地青蓮宇千年静者心焚¶
香入空翠鳴磬出幽林去路白雲滿禪宫何處尋¶
　　陳深¶
　　　南遊¶
<pb:KR4h0143_WYG_147-5a>¶
驅車登逺道白日忽西流宇宙驚新夢山河感舊遊雲¶
迷江令宅月澹庾公樓已巳知何奈長歌去國愁¶
　　　寄友¶
海内皆兄弟情深莫若君那知經亂後翻作乆離羣皎¶
皎天邉月悠悠巖上雲相思不可見清夢遶江濆¶
　　　登陽山妙浄院¶
野寺雖牢落山僧亦自如幽棲鄰虎穴靈跡近龍居地¶
勝軒楹古天寒草木踈憑髙望城郭把酒一欷歔¶
<pb:KR4h0143_WYG_147-5b>¶
　　　江上¶
放跡清江上悲歌惜嵗窮孰能回白日我欲問蒼穹天¶
地遺民老山河霸業空清愁無著處卷入酒杯中¶
　　　荅霜晴詩二首¶
旭日照蕭晨淒清不受塵冷光眀似雪冬暖勝如春紅¶
葉輝相照黄花色愈新南窗差可愛曝背豁天真¶
朝暾上髙樹霧巻海天遥勁氣乘寒凝嚴威見日銷鐘¶
清出逺寺馬滑恐危橋稍逼南枝暖踈花破寂寥¶
<pb:KR4h0143_WYG_147-6a>¶
　　　次韻陸承之寒夜有懷¶
壮志寥寥在流年冉冉催寒燈和夢照暗雨挾愁來白¶
雪詞難和青山首重回夜闌渾不寐慨想陸機才¶
　　　送畊存大参使日本¶
陸賈初馳詔終軍已請纓上方顓委任南國誦威名挂¶
席鵬風順敲舷蜯月眀陽侯應拱䕶不遣海濤驚¶
　　陳植¶
　　　餞姜華甫調武陵掾¶
<pb:KR4h0143_WYG_147-6b>¶
府史才猷俊除書調武陵秦袍懷舊澤肱被割秋綾茗¶
椀茱茰苦艚船杜若慿滄浪濯纓處搔首憶吾曽¶
　　陳天錫¶
　　　西坡即事¶
人境得佳趣青松處士家成行看過雁數㸃落歸鴉風¶
動竹凋葉秋髙菊吐花閑來媚幽獨吾志在煙霞¶
　　　臨平書事¶
四月臨平路江蓮未著花清風随客棹緑水䕶僧家對¶
<pb:KR4h0143_WYG_147-7a>¶
酒邀新月披襟挹彩霞晩來堪畫處飛鷺下圓沙¶
　　　季夏書事¶
歸夢繞滄洲胡為此滯留雨收三伏暑風送一帆秋汀¶
樹層層出鹽花拍拍浮相思千里月人在海邉樓¶
　　　清眀有懷¶
春愁禁客况夜夢繞天涯淑景随流水歸心逐暮鴉看¶
書翻蠧葉撫案落燈花悵望松楸逺登臨起歎嗟¶
　　　送包釋可入幕¶
<pb:KR4h0143_WYG_147-7b>¶
州帶福星眀君今指去程亂山秋雨後一路野蟬鳴時¶
靜軍書少人閒官况清歸來話風土盡識荔支名¶
　　劉詵¶
　　　山野中秋有懷諸子姪¶
百里不能返孤村圍碧厓茅廬佳節夜秋雨老人懷多¶
病猶能賦長貧更寡諧中郎諸子姪今日定誰佳¶
　　　山荘阻雪¶
三日不出戸巷深交馬蹄鳥衝危雪下樓挂濕烟低惻¶
<pb:KR4h0143_WYG_147-8a>¶
惻衣疑薄荒荒眼欲迷故鄉翻似客買酒短橋西¶
　　　和邵有初遣懷¶
每見清談勝豁然人意開書如秋蚓結才擁蜀江來雪¶
盡春生栁沙晴路有梅柴門常寂寞相過定無猜¶
　　　和邵有初郊行¶
乆凍餘趺坐初晴偶意行花濃慙客鬢酒薄勝人情野¶
廟春旗動山城暮角清悠悠百年事倚杖斷雲横¶
　　　故里¶
<pb:KR4h0143_WYG_147-8b>¶
故里留人住新秋起客悲不知横笛處適與此心期夜¶
乆風藏樹天清月動池平生遊射地壮日尚棲遲¶
　　　和袁鑒翁¶
病客終何似鬚髯日日深能詩今見子閱世自憐心濕¶
礎生花氣晴枝墮鵲隂村村風物好我自爱禪林¶
　　　十六夜懷諸兄¶
相看自非節月是昨宵圓露下江山靜天虚象緯連開¶
尊從到處憶弟定三年坐念吳江夜清光滿客船¶
<pb:KR4h0143_WYG_147-9a>¶
　　　對客暮坐¶
危坐髙齋夕東來喜友生空庭踈雨後四壁亂蛩鳴燭¶
至瓶花落秋凉架藥輕西頭動刀尺澹月上檐楹¶
　　　除夕¶
踈雨孤燈夜相看又嵗除江山猶寓客親友絶來書新¶
酒初堪酌長愁未暫踈艱難吾敢恨百嵗定何如¶
　　　和許中立¶
始識未逾壮重逢四十餘狂随春酒盡病與好詩踈有¶
<pb:KR4h0143_WYG_147-9b>¶
賦堪懲咎無成託遂初阿同頻共語時得問何如¶
　　　和劉實翁後中秋¶
此地元無約窮年亦倚樓亂雲江市白落木鬢毛秋逢¶
節偏驚客資身可廢謀天多今夕月有酒未須休¶
　　　春日江上¶
山市風敲樹花津雨漲泉路分歸越客春入下潮船嗜¶
嬾終違俗無成數計年殘梅如可待耿耿映青天¶
　　　留村岡山中¶
<pb:KR4h0143_WYG_147-10a>¶
村旱谿源絶年虚鼠雀飢庭風扉自語山雨客先知窮¶
達堪杯酒暄凉任鬢絲梅花春欲動不盡嵗寒期¶
　　　故里¶
兄弟各逾老青林祇自觀午煙山驛靜社雨水村寒燕¶
子風當戸桃花客倚闌莫論千載去且其一杯歡¶
　　　和羅士竒遊洞巖見示¶
昔徃興遄盡今遊期未齊天連華盖起山抱白雲迷樹¶
老時來鶴星低半在溪故人題筆在遺墨似鴉棲¶
<pb:KR4h0143_WYG_147-10b>¶
　　宋无¶
　　　荅王子長¶
病後得書頻情知未立身孤燈風雨夜兩處别離人乙¶
鳥歸來社辛夷開過春如逢元白問莫說為詩貧¶
　　　南峰晏坐僧¶
空巖槁木形入定掩松扃鵲供銜來果猿看誦罷經雲¶
霞埋衲重苔蘚上鞵青只有樵人識曽因採茯苓¶
　　　銅陵五松山中¶
<pb:KR4h0143_WYG_147-11a>¶
樵聲聞逺林流水隔雲深茅屋在何處桃花無路尋身¶
黄松上鼠頭白竹間禽應有仙家住避秦來至今¶
　　　山中書事¶
學道志雲霄自然塵念抛雨寛琴上線風響樹頭瓢果¶
熟供猿食松髙任鶴巢看他陳處士終被華山招¶
　　　華盖峰逸人¶
十步九巖壑結茅無四鄰山中春雨過水上落花新採¶
藥逢毛女焚香對羽人時攜一瓢酒醉著去朝真¶
<pb:KR4h0143_WYG_147-11b>¶
　　　送僧還天目¶
瓶錫亂峰西藤蘿晝掩扉山藏翠微寺僧向白雲歸梵¶
寂風沉磬禪深雪到衣想曽行道處猿鳥共忘機¶
　　　沙門島¶
孤嶼壓滄海風濤直下危鮫人依蜃市魚女祭龍祠月¶
黒犀牛鬬波紅螮蝀垂登臨有竒觀感慨但言詩¶
　　　寄題無照西園¶
近地棲禪室祇園草木薫鞵香花洞雨衣潤石闌雲松¶
<pb:KR4h0143_WYG_147-12a>¶
吹和琴雜茶煙到樹分遥知道林輩來此論元文¶
　　　贈日東僧¶
肄業重溟外随縁大夏中錫飛鯨海靜杯度蜃樓空音¶
信千峰隔華夷一水通秋深故國夢應與逝川東¶
　　　送毌丘秀才自黔中歸益州¶
黔南萬里地劍外去寧親蜀魄花成血山魈樹隱身竹¶
枝歌峽夜㭨子醉蠻春歸訪王孫宅彈琴有故人¶
　　　尋貞白先生舊居¶
<pb:KR4h0143_WYG_147-12b>¶
百折歴雲嶠千花通水源寒藤垂到地怪石立當門白¶
壤錬丹赤清池磨劍渾曽來誦經處片雨滴苔痕¶
　　　建業閒居春思¶
杜曲芳菲早江城店舍煙雨青榆莢地風白栁花天愁¶
結丁香上酲餘禁酒前病多遊冶少春事亦留連¶
　　　大滌山道士¶
童顔幾寒暑編葉當衣裳琴古面無漆柏枯身有香樹¶
精為老僕石髓作乾糧不語坐松下天風吹髮凉¶
<pb:KR4h0143_WYG_147-13a>¶
　　　夜雨懷虚碧¶
共有煙霞疾襟期江海分故人年老别寒雨夜深聞地¶
肺潛通嶽峩眉秀拂雲何時負笈去稽首五千文¶
　　　題許山人居¶
葺茅棲碧巘梯路上雲危樹影池揺曲泉聲石礙遲鳥¶
銜丸罷藥猿拾著殘棊見說仙家伴時來覓紫芝¶
　　　月上人還西湖¶
南峰歸度夏舊業在煙霏半夜聞清磬一燈眀翠微雲¶
<pb:KR4h0143_WYG_147-13b>¶
蘿尋寺逺猿狖見人稀想到經行處天花繞錫飛¶
　　施鈞¶
　　　西興¶
片帆風力飽凉意碧颼颼江闊欲沉雁天空惟見秋漁¶
歌聞四起人影在中流隔望秦峰出東南第一州¶
　　汪珍¶
　　　山居夏日¶
草長荒三徑桐隂滿四鄰青春如過客白日屬閑人迸¶
<pb:KR4h0143_WYG_147-14a>¶
筍争籬出殘花落地新幾時尋要術吾亦學齊民¶
　　洪希文¶
　　　曉行途中書事¶
𠖇發昧所適東西覺惘然門敲村店酒鐘落客津&KR0657;猿¶
呌荒山月雞號墟里烟回思在家日日晏尚髙眠¶
　　　讀杜拾遺老瓦盆戲作¶
此翁坦率性長享甕頭春觴客終頽玊傾人嬾注銀干¶
戈塵世淚風月草堂身頼爾有蘇鄭情親不厭貧(杜詩/早嵗)¶
<pb:KR4h0143_WYG_147-14b>¶
(與蘇鄭痛/飲情相親)¶
　　　獨立¶
雨後衡門立郊坰晩氣清鴨頭流水淨魚尾斷霞赬並¶
舍開新醸平疇餉晩耕㣲吟扶楖栗信步自閑行¶
　　　少睡¶
少睡多宵坐占星看碧虚病根常檢㸃客氣乆消除清¶
有焚香癖臞因服藥疎眼前書未讀肘後看方書¶
　　　郊行¶
<pb:KR4h0143_WYG_147-15a>¶
天亦自多事一春勞應酬哺雛衝雨燕喚婦出林鳩有¶
累俱關抱無生始斷愁忽逢林下士羞黙但低頭¶
　　　寄潘茂¶
别後聴鳴艣君曽有夙期如何三閱月不寄一聨詩獨¶
立海山對相思沙鳥知端能乘興否一葦諒非遲¶
　　袁士元¶
　　　題慈隠菴¶
髙僧以慈隠逺在石橋西地接支郎寺門臨孝子溪松¶
<pb:KR4h0143_WYG_147-15b>¶
風斜落徑竹影亂侵畦不見中巖老荒村獨杖藜¶
　　　題蘭水仙墨竹¶
上林春又老在野抱幽貞泣露丹心重凌波玊步輕孤¶
山初雪霽三徑午風清志操渾相似何妨共結盟¶
　　　和松石齋寒食客中¶
王孫歸未得芳草接平蕪邉報不時有鄉書絶迹無馬¶
憐橋外洗猿憶洞中呼客邸又寒食故鄉天一隅¶
　　　送張月卿¶
<pb:KR4h0143_WYG_147-16a>¶
野水秋風起孤村落日清寸心江百折雙鬢雪千莖村¶
迥羣烏合天髙獨雁鳴題詩送歸客逺別不勝情¶
　　　簡樓伯容¶
雨霽江城晩凉生六月秋鳥棲煙樹暝螢出水村幽殘¶
笛鳴鄰巷嚴更起郡樓故人何處在新月栁梢頭¶
　　吳安持¶
　　　湧金亭¶
閒上湧金亭塵襟乆自清橋疑虹尾斷舟在鏡中行夾¶
<pb:KR4h0143_WYG_147-16b>¶
路修篁出臨軒逺岫横一般添野興隔岸賣花聲¶
　　陳良弼¶
　　　三天洞二首¶
日落僧歸寺雲深鳥䕶巢暗泉通殿角清梵出林梢晩¶
栗初開罅寒梨未拆包前山秋色近猶隔兩三㘭¶
混沌知誰鑿虚眀夜不關雨晴松子落洞濕土花斑泉¶
洗金沙浄雲封白石閒空山千古在龍去㡬時還¶
　　林景英¶
<pb:KR4h0143_WYG_147-17a>¶
　　　秋風¶
䬃然何處起水國不成眠觸樹人疑雨開門月在天漁¶
舟移絶浦雁陣落荒田曉起傷漂蕩蘆花走屋前¶
　　　言歸¶
言歸江海上甘向石田耕不愧為斯世能閒過此生地¶
從鄰竹占樹聴野禽争坐詠風濤外南山盡日横¶
　　余希聲¶
　　　石門山¶
<pb:KR4h0143_WYG_147-17b>¶
幽期不可負非是愛神仙捫石雲歸岫載花春滿船雨¶
收山意醒風定瀑聲圓晉宋千年興悠悠在目前¶
　　柯舉¶
　　　次韻荅李景陽¶
客有扣舷者悠然太古音風清來水面月白滿江心世¶
既歎途絶君何愛我深愧将瓦缶句聊以報南金¶
　　喀喇巴克實¶
　　　元符山房¶
<pb:KR4h0143_WYG_147-18a>¶
坐對千巖翠森森萬木攅石函留古劍藥鼎煉還丹雲¶
逼山忩濕嵐開澗樹寒春禽知客意啼我暫盤桓¶
　　髙秉文¶
　　　海㑹寺¶
出郭尋幽勝雙旌入翠微溪聲寒潄玉雲氣冷侵衣藤¶
榻人何在山蔬芋正肥願留俗士駕稅鞅暫忘機¶
　　金承務¶
　　　山行¶
<pb:KR4h0143_WYG_147-18b>¶
蓐食整歸鞍征途百里還田家楓影底行客稻香間髮¶
拍風煙秃衣沾瘴雨斑只驚詩擔重寒滿桂陽關¶
　　王文蔚¶
　　　棲巖寺¶
古寺依巖腹髙僧晝掩扃嶺泉飛練白軒竹冷雲青秋¶
雨漫碑字西風語塔鈴登臨最佳處清曉望川亭¶
　　董雄飛¶
　　　玉女潭¶
<pb:KR4h0143_WYG_147-19a>¶
小立清潭上醒然契夙心風濤吹岸裂雷雨發源深影¶
落欹巖樹寒驚掠水禽隋文甞宴此陳迹杳難尋¶
　　郭君彦¶
　　　送泗州同知偰世南赴任二首(錄一/首)¶
錦衣臨泗水仙境足吟哦煙樹連淮逺雲山入雪多濟¶
川功不小經世意如何㑹見沙堤上春風響玉珂¶
　　　西山道院¶
幽居絶瀟灑深院鹿成羣山色開窗得泉聲隔竹聞猿¶
<pb:KR4h0143_WYG_147-19b>¶
啼臨水樹風送度溪雲客至渾無事談詩到夜分¶
　　汪荘¶
　　　雲巖¶
度逺復登危依山一徑微洞寒龍正蟄崖暝鶴初歸采¶
术雲生屐捫蘿露濕衣層巖去天近織女夜鳴機¶
　　梅徳眀¶
　　　紫山寺晩望山門¶
山門藏絶境青壁上參天石漏窗中月巖通洞底泉幽¶
<pb:KR4h0143_WYG_147-20a>¶
期恐揺蕩眺望每留連逺憶瞿硎老神交碧落邉¶
　　胡晉¶
　　　和道士汪樂全韻¶
矯矯餐霞子凝神志不分丹書研曉露仙服剪春雲山¶
水鳴琴悟松風煮茗聞時能吐佳句艶雪舞繽紛¶
　　葉亮¶
　　　書事¶
欲窮方外境豁目蜃江頭風響潮回浦月眀人倚樓客¶
<pb:KR4h0143_WYG_147-20b>¶
懷雙老鬢世事一浮漚借問南飛翼家書得寄不¶
　　林希顔¶
　　　釋畊亭¶
耒耜休耕後詩書樂事兼芸香春滿室燈影夜垂簾野¶
犢眠幽草山禽下矮簷長憐鹿門叟不似晉陶潛¶
　　黄九髙¶
　　　村居¶
幽居無别事靜裏一乾坤自掃鷗邉石誰敲竹外門落¶
<pb:KR4h0143_WYG_147-21a>¶
花春水岸啼鳥夕陽村時有清風至凭闌酒一尊¶
　　　寓居¶
借屋城南住清流枕水涯一橋分驛路兩岸合漁家僮¶
小能供茗人閑欲種花故園春更早無語怯韶華¶
　　汪仁立¶
　　　寓宣城書室晨起喜晴¶
斗帳眀初日冬來暖更晴梅簷春意重芸閣曉寒輕嵗¶
暮人千里家貧客半生白頭應倚望直欲問歸程¶
<pb:KR4h0143_WYG_147-21b>¶
　　施性初¶
　　　秋日田家¶
髙髙青櫟樹忽有鵓鴣鳴雨後晩田熟門前秋水生鄰¶
家賽社去野犬吠人行泥潦相淹乆眀朝歸計成¶
　　　郊園宴集得荷字¶
脱帽長松下探幽到薜蘿翠禽翻岸篠紫芡刺池荷人¶
影追凉散蟬聲入暮多當攜謝公妓載雨重經過¶
　　　喜徐宗道金陵歸¶
<pb:KR4h0143_WYG_147-22a>¶
雲樹相思乆年年賦式微淮南芳草歇江上故人歸日¶
夕開新酒天凉换裌衣從容亦自好墨綬與心違¶
　　李宗冽¶
　　　秋夕江上¶
水館螢飛入沈沈夜未眠衆星揺雨後孤月轉河邉草¶
木寧悲候江山不記年忽聞吹管急况有估人船¶
　　周巽亨¶
　　　白鷺洲¶
<pb:KR4h0143_WYG_147-22b>¶
吉士長懷古來游白鷺洲波分孤嶼出沙帶一江流漁¶
火楓橋夜書聲竹院秋磯頭眀月上吟望意悠悠¶
　　　洗耳亭¶
路入青原去停驂洗耳亭偶聞徴隠逸來此濯清泠問¶
法黄龍在吟詩白鶴聴巢由子可見松月滿窗櫺¶
　　王東¶
　　　送孔掾之鰲溪¶
古縣青山裏溪橋春水流沙眀殘雪在市散夕嵐收廨¶
<pb:KR4h0143_WYG_147-23a>¶
字鄰仙洞更聲雜戍樓憐君趨幙舍微祿暫淹留¶
　　潘音¶
　　　友人夜宿¶
雲山多樂事叢桂共君攀别去十年乆歸來兩鬢斑倚¶
窗邀素月把酒慰離顔醉後松堂卧濤聲落枕間¶
　　　南洲丁氏草堂¶
仙客棲真處衡門枕曲流地偏三島接天迥萬山浮匣¶
劍星霜乆函書洞壑幽忘機對鷗鳥華髮老滄洲¶
<pb:KR4h0143_WYG_147-23b>¶
　　張翥¶
　　　黄河¶
㯭後風才順桅頭日未斜舊河通瓠子新浪漲桃花得¶
鱠因沽酒聞鵑更憶家迢迢雲氣外北望是京華¶
　　　泊淮口¶
灔灔潮初上移舟出浦中岸分清濁水帆掉合離風傖¶
楚方言雜徐揚地利通何殊入喬口懷古思無窮¶
　　　早發魯橋¶
<pb:KR4h0143_WYG_147-24a>¶
路滑雨初歇山昬雲不開看鐙野店近聞鐸賈車來馬¶
飽力方徤蛬寒聲易哀偶逢南去使早早附書回¶
　　　泊隆興章江門¶
把酒西風裏挂帆南斗傍夕陽城角盡人影水中長問¶
俗勞羈旅干時儗俊良平生查上意漂轉益難忘¶
　　　衡山福巖寺二十三題為梓上人賦(錄八/首)¶
　　　　一生巖¶
初地靈峰下重來為講經神應合掌受石亦㸃頭聴雲¶
<pb:KR4h0143_WYG_147-24b>¶
鶴随飛盋湖龍入浄瓶至今花雨處長照一鐙青¶
　　　　三生藏¶
神僧湼槃處那有去來今尚記三生石難磨萬古心地¶
埋禪刹在山掩嶽祠深長日聞鐘梵蕭蕭楓桂林¶
　　　　天柱峰¶
一柱標南紀神功自斷鰲寒通岣嶁逺勢敵祝融髙異¶
鳥流清響神燈見白毫危顛可觀日夜湧海東濤¶
　　　　隠身巖¶
<pb:KR4h0143_WYG_147-25a>¶
塵世苦熱惱山林長夏幽嶽神來護法尊者坐經秋呼¶
粥魚頻響銜花鹿自遊法雲長散滿七十二峯頭¶
　　　　嶽心亭¶
何許新亭好軒窻窈窕深天開雲四面地據嶽中心雨¶
緑蘼蕪道風香薝蔔林曉嵐收不盡猶作半山隂¶
　　　　目雲亭¶
兩公俱古佛遺跡在新亭塔寺疑神造山川本地靈峰¶
秋陽雁斷潭暮雨龍腥老宿忘言乆閑抛案上經¶
<pb:KR4h0143_WYG_147-25b>¶
　　　　兜率橋¶
傳是竺僧說幽如兜率宫驅龍劈地險駕石補天空星¶
土熊湘合雲沙鷲嶺通闌干倚來乆時度吉祥風¶
　　　　藏雪寮¶
雪山一片雪何日落中華皎潔無藏處虚空自作花石¶
厓穿乳竇海岸叠潮沙底用分荆越諸方總是家¶
　　　次柱徳常僉院韻¶
鰲禁欣同直髙閒勝俗忙露花迎夕斂風樹借秋凉太¶
<pb:KR4h0143_WYG_147-26a>¶
史蘭臺筆郎官粉署香時時鈴索静有喜到巖廊¶
　　　馮秀才伯學以丹青小景山水求題¶
沙禽毛羽新來徃采桑津野水碧於草桃花紅照人裵¶
回逺山暮窈窕江南春芳思不可極悠然懷釣綸¶
　　　送觀性空上人歸省¶
白髮髙堂在青山舊業貧載經随客舫留偈别禪鄰行¶
路半春雨近鄉多故人一龕還可老莫汚衲衣塵¶
　　　話舊送胡士恭之京師¶
<pb:KR4h0143_WYG_147-26b>¶
話舊共蟬聮河橋且繫船春歸花滿地江闊雨連天處¶
士題鸚鵡詩人拜杜䳌此生雖老去未敢媿前賢¶
　　　送鄭喧宣伯赴赤那思山大斡爾朶儒學教授¶
　　　二首¶
絶漠同文軌提封振古稀大牙開武帳元老秉天威白¶
馬紫駝酒青貂銀鼠衣那思山下水曽覩六龍飛¶
野散千軍帳雲横萬里川寒多雨是雪日近海為天黒¶
黍供甘釀黄羊飽割鮮廣文但少客寧慮坐無氈¶
<pb:KR4h0143_WYG_147-27a>¶
　　　雁聲¶
嘹嘹數雁度流響一淒然半落淮南雨遥沈海上天疎¶
砧欲斷處哀角未吹前我亦離羣者聞之夜不眠¶
　　　大駕時廵千官導送至大口¶
萬乗廵行逺三靈佑護多旌旄随大纛鼓鐸雜鳴駝雙¶
日浮黄繖微風送玉珂臣心如草色不斷到灤河¶
　　　松巢為潛川謝堯章作¶
林棲有隠君結搆出塵氛就樹遮青雨牽蘿補白雲雙¶
<pb:KR4h0143_WYG_147-27b>¶
鳩從此拙獨鶴與平分華屋非無數山中了不聞¶
　　　嵗晩苦寒偶成四章錄似北山(錄二/首)¶
清眠夢屢覺霜氣轉淒淒春近雁北向月明烏夜啼鑪¶
香留墨篆燭淚聚銀泥少釋幽憂疾尋君一杖藜¶
鼠劣翻書册貓馴伴坐氈吟懷忻雪夜疾目畏風天惟¶
酒能消日無方可引年我詩猶偈子一問北山禪¶
　　　城東廢寺¶
一徑入荒寂松風長夏寒夜又棲敗屋魔女出空壇古¶
<pb:KR4h0143_WYG_147-28a>¶
佛金全剥遺碑字半刓時逢好事者來剔蘚文看¶
　　　行次獨石驛大雨馹行廿里喜晴¶
段段青天出浮雲四散歸燕忙攙馬過蠅亂撲人飛逺¶
道倦行李故山思采薇北風朝巳冷未敢御絺衣¶
　　　有㫖翥領宋史刊于江浙次東阿站¶
南來十五驛幽絶獨斯亭下榻月初上巻簾山更青干¶
時嗟暮齒從事厭勞形寂莫江雲外誰知有使星¶
　　　發漳州¶
<pb:KR4h0143_WYG_147-28b>¶
萬里漳南道遥連嶺嶠東山寒冬息瘴海近晝多風廢¶
圃攅筋竹疎林落刺桐㯽榔新喜啖一解宿酲空¶
　　　至通州(去嵗南歸以九月十二日發通州/今年召入亦以是月日至通州云)¶
驛卒争鳴鼓舟人喜下桅依然今日到恰似去年回岸¶
黒秋濤縮川紅夕照開君恩忘險阻不覺畏途來¶
　　　清眀遊包家山二首(錄一/首)¶
逺近紅千樹䌓開奪豔霞月眀寒食雨春老上陽花輦¶
路迷遊躅宫詞入夢華東風葵麥浪回首野人家¶
<pb:KR4h0143_WYG_147-29a>¶
　　　秋試後胡益士恭歸番陽與遊吴山聖水寺¶
髙處見滄溟西風吹酒醒潮來一片白山擁萬重青草¶
木如浮動煙塵忽杳𠖇登臨不可極吟思滿秋汀¶
　　　南園宴集雨歸有作¶
驟落菰蒲雨遥生菡萏風歸雲龍井黒倒照鳯山紅簾¶
暮舟頻引衣凉酒屢空歌聲未可放花底有驚鴻¶
　　　遊石頭城清凉寺用天錫題壁詩韻¶
捫蘿上絶頂嵐氣濕繽紛日色不到地樹隂渾似雲僧¶
<pb:KR4h0143_WYG_147-29b>¶
歸過嶺見樵唱逆風聞更待詩人醉狂書白練裠¶
　　　清溪濯足圖¶
黄塵滿雙足宜賦故山歸解屨就清泚舉頭看翠微林¶
猿下窺膝石蘚欲黏衣更覓漁竿伴閑來就釣磯¶
　　　陪東泉學士泛湖¶
山靄忽空無春暉正滿湖船頭載家樂花裏駐行厨樂¶
任喧呼動歸從酩酊扶使君留客意更為倒金壺¶
　　　題汪㑹語村隠居¶
<pb:KR4h0143_WYG_147-30a>¶
聞道荆村僻幽居趣自成桑中豚穽晚芹外燕泥晴苔¶
石留僧坐山尊遲客傾憑軒乆不到望得白雲生¶
　　　九日行湖上¶
是節最關情随山得散行西風片雨過落日半湖眀野¶
菊黄堪把官醅緑可傾坐來無限思散入逺鴻聲¶
　　成廷珪¶
　　　　送潘仲眀醫諭之泰興¶
舟行三百里直到縣門前不請居官俸多收賣藥錢年¶
<pb:KR4h0143_WYG_147-30b>¶
豐沙米賤江近網魚鮮莫起歸來興于今令尹賢¶
　　　曉出錢唐門¶
出門聊適意草樹碧紛紛一雨破清曉四山生白雲僧¶
樓縁嶺出樵逕過橋分眀日重攜酒來澆和靖墳¶
　　　齋居¶
曉起坐終日無人到客墀柿因風落早菊為雨開遲稚¶
子能賖酒鄰翁許借詩白頭無别計空負聖眀時¶
　　　寄慈溪普天澤監縣¶
<pb:KR4h0143_WYG_147-31a>¶
聞説慈溪縣官閑地更偏兩潮來海錯六月刈山田曉¶
塔天童寺春帆日本船何時瓊樹底花夕醉嬋娟¶
　　　秋夜雜詠¶
平居在城市無夢傍江湖世事有今日生平猶故吾檢¶
書逢越絶引曲感吴趨鄰叟邀皆醉歸來不用扶¶
　　　龎山湖泛舟過寗伯讓荘所¶
湖上足清晝雨餘生緑隂扁舟到城近曲港入村深野¶
叟頻相問郎君不可尋西菴肯分席吾亦老山林¶
<pb:KR4h0143_WYG_147-31b>¶
　　　寄愚隠智東堂¶
落日太湖上歸舟又磧沙百年同是客兩寺即為家老¶
竹仍多筍枯藤也自花何時結茅屋相伴老煙霞¶
　　　題慶雲東竹水居¶
水光當户白竹色上衣青風露涵虚室江湖入浄瓶林¶
梢閒挂錫月影静翻經止觀何聞見秋聲出杳𠖇¶
　　　夜過吴江聖壽寺宿復中行方丈¶
深夜扣禪扃天寒月在庭鳥驚棲後樹僧掩讀殘經蔓¶
<pb:KR4h0143_WYG_147-32a>¶
草風吹白枇杷雪洗青對牀聴法語方寸愈惺惺¶
　　　登靈巖山¶
木杪見浮圖盤盤一逕迂倚巖留客坐過嶺倩人扶野¶
色平如削湖光澹欲無殘碑不可讀春草没龜趺¶
　　　送澄上人遊浙東二首¶
浙水東邉寺禪房處處家千崖無虎豹二月巳鶯花曉¶
飯天童筍春泉雪竇茶煩詢夢堂叟面壁㡬年華¶
浙水西邉寺天寒子獨經雪山當户白雲樹入湖青虎¶
<pb:KR4h0143_WYG_147-32b>¶
迹泉頭見猿聲石上聴俊公中立坐煩爾候禪扃¶
　　　向年遊龍井過南天竺登二老亭曽賦二詩(錄一/首)¶
二老題詩處風流不再逢客歸紅葉雨僧住白蓮峰誰¶
謂山無鳯人傳井有龍白頭江海上今夕寄行蹤¶
　　　三月二十五日過上洋十六保徐居士柯荘二¶
　　　首¶
野水眀春色晴沙帶汐痕朱樓黄鳥日青草白鵞村野¶
老能分席官軍不到門毋煩問漁艇即此是桃源¶
<pb:KR4h0143_WYG_147-33a>¶
趁潮深入港風急水西流沙潤輕霑屐橋低欲礙舟孤¶
花餘晩艶芳草亂春愁沙鳥應相笑衰年尚逺遊¶
　　李孝光¶
　　　天台道上聞天香¶
八月天台路清風物物嘉晴虹生逺樹過雁帶平沙日¶
氣常蒸稻天香喜釀花門前五株栁定是故人家¶
　　　越州郡庠壁和顔氏子韻¶
嵗月渺無涯居然鬢髮華乾坤雞屢旦霜露菊猶花城¶
<pb:KR4h0143_WYG_147-33b>¶
裏鑑湖稻山隂日鑄茶東南好官守行子莫思家¶
　　　乆客寄劉𢎞度¶
有客凄凉甚思家少定懽夜深知笛短秋半覺衣單積¶
水蓴絲滑高田豆葉乾月眀星露墜慎莫倚闌干¶
　　　江心寺贈唐博士¶
銀浪舞輕航天風赴石塘六鰲扶地勢萬象發天光樹¶
湧中流碧蓮生隔浦香潭龍莫深卧一雨九州凉¶
　　　送裕上人歸儀興¶
<pb:KR4h0143_WYG_147-34a>¶
行尋桂樹隠巳與菊花期江永魚龍夕風髙鴻雁飢獨¶
憐相見晚况復欲歸時楚雨楓林黒勞予入夢思¶
　　　寄夏友伯¶
長憶浣花宅醉君酒似澠春風吹白髪山雨隔青燈卧¶
病從無客居閒欲似僧何時溪上路倚杖看魚罾¶
　　　秋岑¶
更覺秋岑碧能尋勝日躋樹凉來鸛鶴山斷見虹霓穉¶
子行相問幽人去不迷雨餘天姥出吾欲陟丹梯¶
<pb:KR4h0143_WYG_147-34b>¶
　　　逺山¶
樓前萬里月窈窕碧峰孤江上自濃淡雲間疑有無行¶
人穿亂樹落日界平蕪佇立有真意隂隂鳥自呼¶
　　　緑水¶
青春足新雨漪緑上魚磯積翠疑揺眼拖藍欲染衣雲¶
行天影動風颭日光微竚立無人見沙禽背艇飛¶
　　　送公子趙去疾二首¶
緜緜萬里道利涉有方舟城郭通吴㑹江源起益州圖¶
<pb:KR4h0143_WYG_147-35a>¶
經聞白帝祠祭遇黄牛他日浣花老猶能作勝遊¶
辭吴向三楚送逺指秦川髙雁憂離罟輕鷗不避船天¶
青微露下江黒大星懸郢曲長多怨聞歌祇自憐¶
　　　次天錫題暢曽伯幽居¶
淮水青瀰瀰好山多近村市收僧乞米舟檥客過門燈¶
火鄰家夕風沙濼水昬卜居諳土俗野老舊能言¶
　　周伯琦¶
　　　上京雜詩二首¶
<pb:KR4h0143_WYG_147-35b>¶
省方繩祖武清暑順天時法從嚴番直周廬肅羽儀氍¶
毺駝背展匼匝馬頭垂惟有都人士長望雨露私¶
卑濕如吴楚雄嚴軼漢唐土牀長伏火板屋頗通凉菌¶
出沙中美椒生地上香忘歸江海客直欲比家鄉¶
　　　九月一日還自上京途中紀事五首¶
九月灤陽道寒煙暗逺陵有山皆積雪無水不成氷獵¶
犬髙於鹿鳴鴉大似鷹欲為風土記問俗果誰憑¶
行宫臨白海金碧出微茫銅豹仍分署韝鷹亦有房射¶
<pb:KR4h0143_WYG_147-36a>¶
熊名鄙漢祝網徳懷湯乾豆遵彞典人瞻日月光¶
龍門天下壯只尺異寒暄雲氣東西接泉聲日夜喧栁¶
榆環岸塹瓜瓞擁籬樊頗似燕南道農家各有村¶
髙嶺號槍竿危亭掲嶺顛四山皆培塿萬里盡平川草¶
樹秋猶秀冰霜石半堅全燕歸眼底佳氣鬱中天¶
北口七十二居庸第一關峭崖屏列翠急澗玉鳴環佛¶
閣騰雲霧人家結市闤馬前軍吏候使節㡬時還¶
　　　立秋日書事三首¶
<pb:KR4h0143_WYG_147-36b>¶
大駕留西内兹辰祀典揚龍衣遵質樸馬酒薦馨香望¶
祭園林邈追崇廟祏光艱難思創業萬葉祚無疆(國朝/嵗以)¶
(七月七日或九日天子與后素服望祭北方陵/圍奠馬酒執事者皆世臣子弟是日懌日南行)¶
鐵刹標山影金鋪耀日華龍迴秋歇雨燕落晝翻沙苑¶
御調驍騎宫官葺幰車長楊誰共賦滿耳沸寒笳(上京/西山)¶
(上樹鐵旛竿髙數十丈以其下/海中有龍用梵家説作此鎮之)¶
涼亭千里内相望列東西秋獮聲容備時廵典禮稽鴇¶
鳬随矢落豭鹿應弦迷乾豆歸時薦康莊頌髦倪(上京/之東)¶
<pb:KR4h0143_WYG_147-37a>¶
(五十里有東涼亭西百五十里有西涼亭其地皆饒/水草有禽魚山獸置離宫廵守至此嵗必獵較焉)¶
　　　紀行詩二十四首(錄十/五首)¶
乘輿繩祖武嵗嵗幸灤京夏至今年早山行乆雨晴日¶
瞻黄道肅夜拱北辰眀随步窺形勝周諏記里程¶
居庸東北路草細一川平夾岸山屏展穿沙水帶縈六¶
龍扶日御萬騎擁雲旌遊豫諸侯度歡歌兆姓迎¶
縉雲山獨秀沃壤嵗常豐玉食資原粟龍州記渚虹荒¶
祠寒木下遺殿夕陽中誰信幽燕北翻如楚越東(右縉/山縣)¶
<pb:KR4h0143_WYG_147-37b>¶
(今名龍/慶州)¶
踰險夢頻悸循夷氣始愉千巖竒互獻萬壑勢争趨峭¶
壁劍門壯重梁皇渚紆凡鱗期變化雷雨在斯須(右龍/門)¶
嵐翠摩台斗林霏隠日車谷深幽境迥路轉列峰斜錦¶
石欹瑶草蒼叢綴白花柴門成聚落山崦盡人家¶
萬幕懸崖下髙低疎復稠罽牆聮虎衛幄殿聳龍樓榆¶
栁清長晝槐松䬃早秋威容隆古昔神武鎮中州¶
髙嶺横天出炎天氣候涼白沙深没馬碧草淺連岡晨¶
<pb:KR4h0143_WYG_147-38a>¶
服増緜纊寒鄉貴稻粱土風多國語閭井異尋常¶
晴川平似掌地勢與天寛煙草青無際雲岡影四團貔¶
貅環武陣麟鳯擁和鑾髙獻南山壽同承湛露歡(右沙/嶺二)¶
(首是日上都守土官/逺迎至此内廷小宴)¶
嶺西通驛傳山盡見郵亭萬竈閭閻聚千轅驃騎停市¶
樓風䇿䇿野堠霧𠖇𠖇雄略卑秦隴孤兵笑廣青(右牛/羣頭)¶
涼亭臨白海行内壯黄圗貝闕眀清旭丹垣護碧榆龍¶
湫時霧雨鷹署世衡虞駐蹕光先軌長楊只一隅(右察/罕腦)¶
<pb:KR4h0143_WYG_147-38b>¶
(児猶漢/言白海)¶
地曠居人少山低雲影微石牆蟲避燥土屋燕交飛沙¶
淨泉宜酒天涼秋合圍朔方戎馬最芻牧萬羣肥(右眀/安驛)¶
漢将荒臺下灤河水北流嵗時何衮衮風物尚悠悠川¶
草花芬郁沙禽語滑柔莫梁遺句在過客重綢繆(右李/陵臺)¶
桓州當孔道城築自唐時翊輔千年盛川原萬里夷草¶
滋新雨歇雲起逺山移迎送官僚習長懷被眷私(右桓/州古)¶
(烏丸/地也)¶
<pb:KR4h0143_WYG_147-39a>¶
南坡延勝槩一舍抵開平地藴清涼界天開錦繡城雷¶
轟駝鼓振霞絢象輿行填道都人士瞻前戴聖眀(右南/坡)¶
廵守綏畿甸游從覧近風山川随地異聲教此時同王¶
業囏難逺神都制作雄按行循故事不用避青騘¶
　　貢師泰¶
　　　太平三山值風¶
天塹東南地長江日夜流大風吹水立驟雨挾山浮浩¶
蕩掀黄鵠欹傾舞白鷗莫憐舟似葉此亦壯哉遊¶
<pb:KR4h0143_WYG_147-39b>¶
　　　遊麻姑萬松菴¶
積雨變秋思清遊愜道心過橋分履迹問寺逐鐘音紅¶
墮鳥争果緑深魚占隂何當脱塵鞅重此契幽尋¶
　　　遊江陰君山¶
孤嶂臨滄海千山湧大江逺帆歸市獨髙塔倒波雙鷗¶
鷺爭洲溆蛟龍怒石矼壯遊心未巳飛雨灑樓窗¶
　　　聴雨堂為周叔量賦¶
聴雨髙堂上君家好弟兄樹深催暮色竹宻助秋聲列¶
<pb:KR4h0143_WYG_147-40a>¶
坐情方適連牀夢屢驚却憐江海闊鴻雁每孤征¶
　　　台州寄楊子秀¶
路轉千峰合溪通一帶斜飯炊黄渡雪酒染赤城霞未¶
訪仙人宅先尋博士家近聞歸隠處盡種碧桃花¶
　　　興化湄州島祠天妃還¶
夜宿吴山上朝行莆海東地偏元少雪天闊自多風不¶
見波濤險寧知造化功百年神女廟長護海霞紅¶
　　　送李盤野¶
<pb:KR4h0143_WYG_147-40b>¶
秋水芙蓉岸孤帆天上歸青山四面起白雁數行飛里¶
父供新釀家人澣舊衣封侯定何事且理釣魚磯¶
　　　送䝉古彭教授徃髙州¶
萬里髙州路憐君此日行藤隂頻駐馬榕葉亂啼鶯人¶
到烏蠻異官同博士清定知江海上殊俗盡諧聲¶
　　　赤城¶
山近雲連驛沙虚雪擁村瓠壺縣榖種土銼爨柴根凍¶
雀來依幔晨雞立傍門客中甘澹泊不必問盤飱¶
<pb:KR4h0143_WYG_147-41a>¶
　　　　題朱質夫東野草堂¶
　幽人海昌住草屋向村墟撥竹頻呼鶴分泉謾種魚梨¶
　花春巷冷榆葉夜窗虛細雨篝燈火匡牀正讀書¶
　　　　洪棧驛¶
　萬壑從東下羣峯向北圍牛車絙水去驢䭾負薪歸隙¶
　日斜窺戸尖風直透衣羈懷正無賴一鶚向南飛¶
　¶
　¶
<pb:KR4h0143_WYG_147-41b>¶
　¶
　¶
　¶
　¶
　¶
　¶
　¶
御選元詩巻三十九¶
