# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.410429
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷五十八
<pb:KR4h0143_WYG_255-1a>¶
　欽定四庫全書¶
御選明詩巻五十八¶
　　五言律詩九¶
　　　王應鐘¶
　　　　題謝中臯巻¶
　林棲懷獨往人境迥遺羣一徑通樵路千山靄暮雲埜¶
　禽當户囀澗水向田分偃息亭臯上𤣥言不可聞¶
　　　龔秉徳¶
<pb:KR4h0143_WYG_255-1b>¶
　　　　曉發龍潭道中¶
　霓旌蕩煙靄星駕轉岧嶤水落龍潭淺山連雉堞遥林¶
　昏猶辨月江冷不聞潮漸覺鍾陵近淒涼憶六朝¶
　　　李時行¶
　　　　别呉山人擴¶
　客中仍送客離思渺難任岐路一尊酒故人千里心歸¶
　雲衝落鴈寒角亂秋砧湖海風塵裏前期何處尋¶
　　　　酬張符臺秋夜閣直見寄¶
<pb:KR4h0143_WYG_255-2a>¶
禁苑含香入髙秋複道平疎星移鳯闕明月上龍城夜¶
半聞天語風前遲漏聲思君在霄漢清夢隔蓬瀛¶
　　呉桂芳¶
　　　東湖¶
東湖行一曲十里柳煙齊逺嶼浮空碧長雲壓水低岸¶
香聞杜若沙淨浴鳬鷖更愛維舟處夕陰蓮葉西¶
　　江珍¶
　　　寄汪伯玉職方¶
<pb:KR4h0143_WYG_255-2b>¶
聞汝燕山信秋深已飭裝如何氷雪候猶未到江鄉舟¶
楫闗河阻兵戈道路長倚闌思不極雲樹渺蒼蒼¶
　　劉鳯¶
　　　十五夜月¶
明月照滄海清輝盈此時似規流素魄持粉儷新姿波¶
㵼淪河影榆寒露鵲枝與君同萬里無那獨含思¶
　　張承憲¶
　　　奉送馮南江先生謫戍雷陽¶
<pb:KR4h0143_WYG_255-3a>¶
明時道不偶萬里去投荒白髪情堪戀黄河路轉長哲¶
人多險難諫草自輝光㑹見金雞詔先銜到海鄉¶
　　朱曰藩¶
　　　寄程自邑¶
一代空同子人人願執鞭贈君詩滿篋恨我見無縁綠¶
水蓬池上黄華艮岳顛平生髙李遇徒感昔遊篇¶
　　　家園種壺作¶
春柳半含荑春鳩屋上啼弱苗何日引長柄得誰攜瓠¶
<pb:KR4h0143_WYG_255-3b>¶
落非無用鴟夷愛滑稽揮鋤不覺倦新月在樓西¶
　　　箏¶
日者西園宴雲和獨未收弦張鵾轉急柱促鴈相求靡¶
靡縈懷惡纎纎繞指柔多情如有待庭樹莫先秋¶
　　　贈袁河内¶
漢郡由來重仍傳借㓂行山從上黨斷河入大伾平訪¶
古停千騎班春徧百城西征雲物美憑軾賦先成¶
　　蔣孝¶
<pb:KR4h0143_WYG_255-4a>¶
　　　贈顧少參¶
白下今才子華陽舊隠居早辭南省貴來著北山書邑¶
有盧敖井山藏内史廬堂前曳珠履寜羨食無魚¶
　　方九敘¶
　　　賦得燕燕于飛¶
小院百花香輕簾雙燕翔影隨春陌近聲入午風長趂¶
蜨迴雕砌銜花赴彩梁空閨朝復暮徒切畫睂傷¶
　　俞文獻¶
<pb:KR4h0143_WYG_255-4b>¶
　　　送聶子靜南還¶
十年纔返國何事復南歸歳月氷霜晚江湖鴻鴈稀青¶
山還舊業落日上初衣去住乾坤裏無嗟與世違¶
　　李汝蘭¶
　　　溪上晚歸¶
徑路草萋萋歸人咫尺迷水聲聞犬吠月色見雞棲露¶
下沾衣濕星垂挂樹低今宵有風雨多在杜陵西¶
　　彭謙¶
<pb:KR4h0143_WYG_255-5a>¶
　　　早行¶
畏途兼歳暮假寐怯宵征髙柳霜前短殘星曉後明板¶
橋人度影畫角戍傳聲野燒前山起羈心黯自驚¶
　　羅汝芳¶
　　　龜峯寺次韻¶
洞府真仙境人間自古今天門通海色石竇滿雲陰白¶
鹿來仙跡蒼苔認客吟清秋際髙爽杯酒萬峯臨¶
　　張居正¶
<pb:KR4h0143_WYG_255-5b>¶
　　　返照¶
落日千山暮寒光入薊城虚堂餘樹色御苑亂鴉聲擁¶
衲僧歸晚開軒客望平鄉闗杳何處萬里一含情¶
　　　重遊蕭氏園亭¶
不到南塘久鶯聲覺底繁野雲低抱石江氣逺含村只¶
愛松筠冷寜聞車馬喧相過已無數不必問前源¶
　　殷士儋¶
　　　送劉希宏驛宰之髙郵¶
<pb:KR4h0143_WYG_255-6a>¶
迢遞淮南驛風煙隔楚波潮平漁火近日落客帆多逺¶
樹生鄉思青山入棹歌春來見芳草知爾憶鳴珂¶
　　楊巍¶
　　　北樓口留别許參戎¶
秋塞難為别一尊駐晚暉悲風嘶去馬落葉上征衣野¶
燒臨河斷寒沙帶雪飛邊城人不到此後信應稀¶
　　　秋雨宿黒石嶺¶
嶺險藤迷路山髙石作城片雲何處雨孤客此時情茅¶
<pb:KR4h0143_WYG_255-6b>¶
屋幾家在秋風半夜生旅魂愁已絶况聽鼓鼙聲¶
　　　海鄉聞鴈¶
平蕪霜露合孤鴈向南征影落黄龍渚聲淒魏豹城殘¶
雲疑路斷新月似弦驚十載闗山北曽傷故國情¶
　　　送黎樂溪轉甘肅太僕¶
白嶺千山外黄河萬國西塞雲秋漠漠沙草日淒淒逺¶
地愁離别邊城尚鼓鼙昔賢名未冺勲業爾能齊¶
　　　忻州雨夜¶
<pb:KR4h0143_WYG_255-7a>¶
世慮已難遣况當旅館秋寒城夜半雨故國夢中樓河¶
漢幾時曙蛩螿増客愁鴈門明日路鼓角入邊州¶
　　　秋日閒居¶
笑我起居處寥寥一竹牀長貧諳性命多病識行藏地¶
與紅塵逺秋憐白日凉山僧久不至木落井西堂¶
　　　雨夜董信溪過訪¶
卧病滄江上柴扉晝不開况兹風雨夕乃有故人來遶¶
屋吟黄葉疎燈照綠苔平生邱壑意共盡掌中杯¶
<pb:KR4h0143_WYG_255-7b>¶
　　　蕭闗北作¶
塞路山難斷天愁雲不開遥驚戍火起數見羽書來周¶
室朔方郡唐家靈武臺客心正多感羌笛暮堪哀¶
　　　宿瓦雲驛¶
蕭條來野館秋草正淒淒復此聞風雨兼之厭鼓鼙經¶
年堦樹老入夜怪禽啼獨坐生歸思田園渤海西¶
　　林燫¶
　　　送二兄謫平樂貳守¶
<pb:KR4h0143_WYG_255-8a>¶
暫㑹仍分手離魂黯欲消如何適萬里况乃傍三苗中¶
土風煙隔征途雪霰飄願將盤錯意持報聖明朝¶
　　王樵¶
　　　香山寺¶
曉色開層閣春天淨翠屏檻凭千樹綠門掩四山青逺¶
寺分林見流泉夾路聽禪房人不到花竹晝冥㝠¶
　　朱大英¶
　　　初八夜見月與淳兒同坐憶季子洽¶
<pb:KR4h0143_WYG_255-8b>¶
秋月信淒清秋容在晚晴客中荒市酒愁裏故園情浦¶
上楓林薄淮南桂影生相思渺天末對酒憶寒檠¶
　　　初九夜東岳祠庭中露坐遲淳兒同諸子較藝¶
片月挂髙城荒祠坐二更漸聞天籟發那有夜珠明靜¶
柝依寒漏疎鐘送逺聲露深簷瓦白清冷不勝情¶
　　孫永思¶
　　　海珠寺讌同鄉李崔二鴻臚¶
象設鄰鮫室江流達海門上方無陸路四壁有潮痕香¶
<pb:KR4h0143_WYG_255-9a>¶
霧籠珠樹飛花墮玉尊漁歌相聽處萍水不須論¶
　　彭輅¶
　　　良鄉道中¶
昔去經衰柳今歸見早梅緇塵飛不盡白日黯難開短¶
劒餘孤憤長歌動七哀年年薊門道空老洛陽才¶
　　詹萊¶
　　　漁火¶
絶浦漁燈暗空江月色多闗山空有恨欵乃忽聞歌風¶
<pb:KR4h0143_WYG_255-9b>¶
靜星河汲天寒木葉波孤舟無住止獨酌奈愁何¶
　　甘茹¶
　　　送成邑博¶
江城秋色暮客子欲何之司馬浮湘日元王設醴時風¶
吹猿峽冷霜落鴈峯遲欲識相思調君聽苦竹詞¶
　　鄭東白¶
　　　釣舟¶
空亭一葉下落日五湖秋白幘攜尊酒滄波坐釣舟鐘¶
<pb:KR4h0143_WYG_255-10a>¶
聲山外寺樹色水邊樓吾愛鴟夷子浮家汗漫遊¶
　　劉應時¶
　　　喜泉水即至¶
雨餘深澗闊泉滿細流分石溜清無滓風吹綠有紋園¶
花團曉露池草散晴雲獨坐觀元化悠然意不羣¶
　　　冷泉道中折楊柳枝悵别¶
寒泉初柳綠折取倍離憂昔别誰相贈今看祗自羞雲¶
山雖北向河水尚南流惆悵黄金色無人寄隴頭¶
<pb:KR4h0143_WYG_255-10b>¶
　　　晚出榆林¶
落日下榆闗軺車出逺山雲隨青草合路遶碧溪灣燈¶
火前村急旌旗後隊閒邊亭靜無事飄灑戴星還¶
　　亢思謙¶
　　　秋日晚行玉河堤¶
積雨欣新霽浮塵寂若沈凉風侵碧草斜日滿疎林水¶
靜涵空色人閒愜素心悠然異城市疑是故山岑¶
　　徐學謨¶
<pb:KR4h0143_WYG_255-11a>¶
　　　三月十五日集伯隅園觀牡丹¶
殘春情餘景衰髪戀長林樹宻溪堪染花濃山更深酒¶
依金谷數簾捲玉樓陰過眼繁華盡因知靜者心¶
　　　中秋八夕集沈伯咸水亭¶
遲月夕陽盡清輝忽滿樓筵開青雀舫地近白蘋洲花¶
隠滋秋媚魚歡趂夕流少陵搔髮短如續渼陂遊¶
　　　登上方寺樓¶
向晚凌虚閣湖天入杳冥垂楊雙鷺白落日萬峯青棟¶
<pb:KR4h0143_WYG_255-11b>¶
宇懸空界香燈䕶佛靈坐來清聽滿天際看揚舲¶
　　翁夢鯉¶
　　　次忻州¶
故園杳無際淒然客思多雪中歸代郡氷上渡滹沱野¶
戍孤煙出寒空一鳥過邊庭誰與晤獨賦式微歌¶
　　方𢎞靜¶
　　　東巖¶
巖端曙日暉巖下啓松扉流水不知處幽禽相與飛青¶
<pb:KR4h0143_WYG_255-12a>¶
山常對席白髪久忘機試與西鄰叟攜壺上翠微¶
　　　訪程山人不遇¶
避喧來谷口愛此青松陰永日空山寂幽蟬時自吟花¶
源應未隔蘿逕杳難尋稍覺塵襟豁方知仙境深¶
　　　題李山人草堂¶
巖前宿鳥飛林外曉光微春色驚人早雲山與世違泉¶
流採藥逕花映釣魚磯借問金門士誰同蘿薜衣¶
　　　送王以珍¶
<pb:KR4h0143_WYG_255-12b>¶
爾抱鸞凰志云何枳棘棲十年猶末達斗酒惜分攜舊¶
業微蟬翼窮途信馬蹄贈言無自薄風雨有鳴雞¶
　　馮皋謨¶
　　　泊鴛鴦湖遲友不至¶
野客饒春興輕舟坐夕曛湖光天下上暮色水氤氲戍¶
鼓連城動漁歌隔岸聞參差吹未已獨立望夫君¶
　　潘季馴¶
　　　除夕¶
<pb:KR4h0143_WYG_255-13a>¶
行到海窮處仍驚歳盡時燈前誰共影愁裏强吟詩遊¶
子歸何日芳春坐可期滿城簫鼓動客思已淒其¶
　　黄甲¶
　　　出郭¶
出郭理蠶田幽居此最先鶯啼江樹杪月抱野亭偏社¶
肉分鄰叟園丁了稅錢兒荒裒臘蟻客過並溪船¶
　　　靜海寺與觀頤夜坐¶
落木亂山巔江樓雪夜船山川千里外風雨一燈前白¶
<pb:KR4h0143_WYG_255-13b>¶
髪翻岐路清尊共昔年浮生窺妄盡今夕故依然¶
　　梁夢龍¶
　　　宿三川驛¶
寂寞三川驛風塵苦見侵王程方未已客夜且髙吟山¶
火延危嶺泉聲聒逺林幽懷良不淺何日慰招尋¶
　　張翀¶
　　　登焦山夜歸¶
短棹乗風去輕輿帶月歸花香入徑細漁火隔江微逺¶
<pb:KR4h0143_WYG_255-14a>¶
寺猶聞磬荒村半掩扉石橋横渡處醉看海雲飛¶
　　　有懷¶
五落龍山葉三來鴈足書夢中親舍近天外故人疎寥¶
闊乾坤裏疎狂醉醒餘秋風吹短髪溪畔獨躊躇¶
　　龎尚鵬¶
　　　秋日園居¶
物候隨時變那堪問歳華晚風三徑竹朝雨半籬花自¶
比禪居靜從教物論譁浮生何所有醉處便為家¶
<pb:KR4h0143_WYG_255-14b>¶
　　呉時來¶
　　　焦山夜歸¶
古寺探幽去山城倚醉歸留人林月上醒酒暑風微漁¶
唱揺江渡村燈照夕扉獨憐沙上鳥已宿尚驚飛¶
　　徐師曽¶
　　　宿磚河驛¶
渡頭風色晴漁火隔沙明帆逐暮雲落潮隨春水平長¶
蘆昨夜月甲馬舊時營闗隘今無事稀聞擊柝聲¶
<pb:KR4h0143_WYG_255-15a>¶
　　顧曾唯¶
　　　同賓峯集我渡山房¶
旅客貪呼伴芳尊共解顔清池來浴鳥髙閣俯重山墮¶
酒松花細抽梢竹筍斑夷猶二三子竟日不知還¶
　　姜子羔¶
　　　下巖寺¶
一入招提境登臨思已牽地將金作界山以玉為泉僧¶
定魚皆出江空月自懸虚巖尊者像幻跡至今傳¶
<pb:KR4h0143_WYG_255-15b>¶
　　鄭茂¶
　　　過草萍驛¶
古驛荒煙斷征驂向晚停吟回江雨白坐對越峯青萬¶
事皆蕉鹿吾生亦草萍勞歌猶未已短鋏復衝星¶
　　季科¶
　　　太保顧惠巖公祗役泰山途次和答¶
紫極傳丹詔青霄訪玉華霓旌翻日觀瑶島接星槎寒¶
蹋峯頭雪晴攀海上霞翩躚雙白鶴遥駕五雲車¶
<pb:KR4h0143_WYG_255-16a>¶
　　　次韻答鄧薇山社長¶
袒席分襟地江闗積雪天寜知盧阜約翻上汶陽船夢¶
斷清秋半書來白鴈前心期渺流水虚奏伯牙絃¶
　　呉邦禎¶
　　　渡江望京口諸山時與舍弟言别¶
返照荒江上深秋落木時登臨容我輩勝槩復誰知波¶
浪層層湧峯巒面面竒那堪垂眺久懷古更傷離¶
　　方九功¶
<pb:KR4h0143_WYG_255-16b>¶
　　　泊滄洲有感¶
世事看流水漂零見此身他鄉猶是客失路竟依人樹¶
引長堤暮花殘故國春巻簾聊對酒幽寂恐傷神¶
　　胡直¶
　　　卧病省署作¶
掩閣烏同寂升堂鶴共遲亂花封印篋飛鳥掣文移公¶
事癡能了陰符懶未窺散衙饒暇日春院綠陰滋¶
　　　龍州¶
<pb:KR4h0143_WYG_255-17a>¶
窈窕繁花路清虚野甸居漸為逃世客嬾答貴人書水¶
閣依鷗鳥塵編信蠧魚日尋垂釣侣長到月明初¶
　　黎民衷¶
　　　月夜呉舍人過集¶
向夕羣愁起幽期幸不迷天垂鳷鵲外城轉鳯凰西翠¶
斝淹宫漏春星散馬蹄十洲飛夢逺何路問丹梯¶
　　姚汝循¶
　　　晚歸田廬¶
<pb:KR4h0143_WYG_255-17b>¶
紆曲春山路行來日已昏蕭然茅宇内不盡白雲屯犬¶
吠初生月人歸半掩門一杯燈影下幽思共誰論¶
　　　雨後行園¶
山園積雨後步屧惜餘春柳似酣眠客花如倦舞人啼¶
鶯上喬木迸筍過比鄰韶景行看盡嬉遊可厭頻¶
　　　秋日閒居¶
曲巷人踪少閒門秋草深露香催酒興月皎逗琴心園¶
果紛堪摘池蓮冷欲沈重陽佳節近風日快登臨¶
<pb:KR4h0143_WYG_255-18a>¶
　　　宿三山别業¶
秋深寒露候地僻水雲鄉落日楓千樹殘霞鴈幾行桂¶
香清小院蛬語近匡牀自卧滄洲隠逾憎世路忙¶
　　　自横梁放舟還郡¶
解䌫横梁渡鳴橈濯錦川秋山初過雨夕漲欲浮天四¶
野明殘照孤城合暮煙媿無仁者政竹馬亦橋邊¶
　　卞錫¶
　　　曉舟即事¶
<pb:KR4h0143_WYG_255-18b>¶
野寺侵雲出千家草色勻晚風吹浪白夜雨濕苔新去¶
鴈聲何急當樓鼓尚頻回看煙樹合殘月下城闉¶
　　沈啓原¶
　　　項里西楚霸王廟¶
符命通神契天心屈霸圖風雲空叱咤陵廟且榛蕪悔¶
失師中范徒憐帳下虞江東餘父老伏臘走村巫¶
　　　懷陸仲長¶
京洛追遊處春風次第吹官從一命始别是隔年期藥¶
<pb:KR4h0143_WYG_255-19a>¶
裹趨中禁方書得上池正逢欣賞日未許動鄉思¶
　　張祥鳶¶
　　　同韓雙湖泛舟訪直峯昆季¶
野航坐知已盡日話閒情木落青山逺波澄白鳥明揚¶
帆沙岸過吹笛浪花生知近髙人宅横塘竹外清¶
　　　湧泉寺¶
單車行樹杪草屐到僧家旋吸泉龍水新烹穀雨茶峯¶
稠凝暮靄松暗落輕花歸路攜餘興褰帷看月華¶
<pb:KR4h0143_WYG_255-19b>¶
　　　近華村采蓮¶
侯家開水榭宛轉水中央舟雨青簾濕溪風白苧涼魚¶
潛深見影花靜不飛香笑折青荷葉持為碧玉觴¶
蓮葉綠於水蓮舟輕似雲好懷逢酒伴孤興入鷗羣山¶
色晴兼雨溪流合復分采芳動盈把持贈太華君¶
　　　横山雨行¶
公暇省耕去農家半翠微綠疇新水足白屋吏人稀棠¶
憩雲籠樹山行雨滿衣青林煙火午稚子餉田歸¶
<pb:KR4h0143_WYG_255-20a>¶
　　　春日雜咏¶
柔風春服減遲日小簷明覆砌花陰薄縈簾柳色晴圖¶
書惟木榻鳥雀獨柴荆芳草青堪拾緘題寄友生¶
小墅清溪曲疎篁作四鄰花開留好客酒熟及芳辰屋¶
角丹藤繞梁間紫燕馴所欣投秩早得看故園春¶
散帙移長晝焚香閉小齋疎花紅覆石細草綠侵堦賞¶
勝流光轉逃虚始願諧倦遊宗處士觀道獨澄懷¶
佳樹村村合晴峯面面浮渚香芳草積風澹釣船流嬌¶
<pb:KR4h0143_WYG_255-20b>¶
鳥銜花語輕鳬挾子遊已堪足吾事此外復何求¶
　　　早春野望¶
新水沒漁磯遥林收夕霏柴門堪小立沙鳥自孤飛臘¶
閏梅花早官休賓客稀所欣元夕近不夜月輝輝¶
　　　寒食¶
小雨作寒食東風吹散絲翠沾楊柳眼紅濕海棠枝細¶
草香生榻新流綠滿池小亭花正好曾與故人期¶
　　　西莊初夏¶
<pb:KR4h0143_WYG_255-21a>¶
髙枕應吾道衡門豈世情對牀紛樹色入夢亂禽聲雨¶
氣沾書濕茶煙隔竹清美人天共逺一水暮盈盈¶
　　　雨晴晚步¶
晚霽乗輕屐溪遥步落花夕陽低草閣煙水帶漁家巢¶
暖鴉雛長風柔燕子斜無嗟紅似雨新綠喜交加¶
　　　初夏曉起¶
已知無客到亦復啓晨扉刺水新秧長衝人乳燕飛書¶
聲隔篁竹荷氣透絺衣百畝欣常稔無嗟生事微¶
<pb:KR4h0143_WYG_255-21b>¶
　　　西山秋望¶
快閣臨飛鳥遥天入斷峯白雲山面面紅葉樹重重空¶
翠當杯落晴光刺眼穠願言隨楚客木末采芙蓉¶
　　　新秋泛舟過西莊聽雨話舊三首¶
放船秋水落能載兩三人坐愛清波影輕揺白㲲巾到¶
門纔繫纜藉草便垂綸野飯無兼味嘉魚色勝銀¶
蓬蒿長門徑客到旋教鋤稚子炊菰米鄰家饋野蔬浦¶
沙雲淰淰梧竹雨疎疎草閣晝如水坐聽兒讀書¶
<pb:KR4h0143_WYG_255-22a>¶
歴歴齠年事分明昨與今不因清話久那悉故情深歳¶
月且遲暮官曹寧陸沈所欣同巷陌伏臘每招尋¶
　　　重陽後庭中晚步¶
叢菊幾枝吐重陽昨夜過美人别我去懷抱奈秋何月¶
露閒堦砌衣裳舊薜蘿手攜小兒女顧影舞婆娑¶
　　　渡淮春曉¶
朝辭桐柏水時序又殊方河抱中原轉天圍逺樹蒼緒¶
風啼鳥變紅雨落花忙坐惜春芳燕髙歌西日黄¶
<pb:KR4h0143_WYG_255-22b>¶
　　　園居¶
人境重重隔溪流宛宛分竹陰飛翠雨花氣結晴雲籬¶
缺牽蘿補園蕪植杖芸禽言能細譯幽事賴先聞¶
　　　積雨¶
積雨蓬門掩連陰草閣凉荷香池上榻雲氣竹間堂岸¶
岸新流沒村村濕霧黄釣船迷去住長繫短籬傍¶
　　申時行¶
　　　訪趙凡夫别墅¶
<pb:KR4h0143_WYG_255-23a>¶
扶笻躡翠微倒屣逗巖扉石塢松蘿繞山齋蕨筍肥宿¶
雲開半榻飛瀑濺初衣共有濠梁思悠然息是非¶
　　王錫爵¶
　　　壬辰秋日髙郵待詔即事¶
慙愧春明别依然物色新風雲真遇主骸骨豈謀身市¶
駿黄金盡籌邊赤羽頻總闗遊子念其奈倚閭人¶
　　許孚逺¶
　　　洵陽道中¶
<pb:KR4h0143_WYG_255-23b>¶
歴遍商顔路言從漢水濆秦闗千里盡楚地一江分岸¶
柳移春棹山鳩度晚雲悠然鄉國意野吹隔溪聞¶
　　余有丁¶
　　　送張崌崍¶
客行新霽後曙色啓城頭曉徑穿雲濕春塘帶雨流江¶
籬牽客思山鳥動春愁何事新芳歇王孫不可留¶
　　蹇達¶
　　　冬日登毘盧閣¶
<pb:KR4h0143_WYG_255-24a>¶
塞鴈南飛迥髙樓北望寒暮雲千嶂暝積雪萬家殘四¶
海徵輸盡三巴道路難天涯對揺落那得旅愁寛¶
　　戚元佐¶
　　　早朝¶
鳯掖傳呼早晨趨逼禁闈天香浮輦靜宫漏隔花㣲仙¶
掌明河動周廬列宿稀不知風露重先濕侍臣衣¶
　　徐廷綬¶
　　　胡松麓自瑞州以書見寄¶
<pb:KR4h0143_WYG_255-24b>¶
搔首西風裏懷君思惘然江湖千里隔雲樹寸心懸客¶
淚隨猿落鄉書有鴈傳惟應今夜月相對共遥天¶
　　王叔杲¶
　　　登樓望東山¶
騁目層樓外悠然池上山雲霞迷曲磴松桂隠禪闗落¶
日翠微半疎鐘窅靄間求羊時命駕心與暮雲閒¶
　　穆文熙¶
　　　寒食值雨趙計部攜酒見過話舊有感¶
<pb:KR4h0143_WYG_255-25a>¶
佳節逢寒食連朝風雨多故人攜盞斝過我話闗河别¶
去天同逺歸來歳幾過一時飛動意對爾欲如何¶
池館開尊處相看意氣生交情惟白日風雨自清明天¶
上暮雲色林間黄鳥聲醉來翻感慨長嘯不勝情¶
　　楊成名¶
　　　秋日郊行¶
路遶溪流細山迴樹色分客沽村店酒牛卧隴頭雲林¶
葉含秋露溪煙澹夕曛兒童迎我笑拍手自成羣¶
<pb:KR4h0143_WYG_255-25b>¶
　　許國¶
　　　憩張荆山山房¶
一榻深雲裏空亭萬木疎門開青嶂合月上碧簾虚幽¶
鳥啼山木童兒摘野蔬秋風何處起落葉滿山渠¶
　　　野眺¶
並馬出城隈蒼茫野色開巖花隨地有山鳥向人來曲¶
徑通雲塢迴溪滿綠苔羣峯亂煙樹何處是蓬萊¶
　　　齊山亭¶
<pb:KR4h0143_WYG_255-26a>¶
山亭倚空曠四顧與山齊樹色交簷宻雲光入户低長¶
天飛鳥外歸路夕陽西目極増惆悵蕭蕭征馬嘶¶
　　何洛文¶
　　　宣宗皇帝御筆白馬¶
臺上黄金駿毫端白雪驄玉花生御榻寳繪奪天工照¶
夜雙珂瑩凝霜匹練空瑶池仙馭逺猶見畫圖雄¶
　　林如楚¶
　　　瀫水夜泊有懷舊山¶
<pb:KR4h0143_WYG_255-26b>¶
澄潭斂夕霏漁火靜相依河漢窺簾入梅花逐吹飛旅¶
愁長是病鄉夢未成歸今夕西窗月松陰滿翠微¶
　　　㑹江驛¶
停舟異昔年城郭尚依然樹影浮天外江流㑹驛前暮¶
帆揺海月晴磬出山煙稍喜春來近居人話種田¶
　　　江上春興¶
雪霽涯猶濕沙明霧半消天圍京口樹地折海門潮挂¶
席憐風便鳴榔覺岸遥江妃不可見春思滿蘭苕¶
<pb:KR4h0143_WYG_255-27a>¶
　　　草閣¶
草閣俯晴川憑虚野意便時經八九月岸舶兩三船暮¶
色芙蓉水寒光橘柚煙行藏吾道在休誦卜居篇¶
　　　别業¶
别業雲深處新秋客到稀疎林發清籟古木駐斜暉課¶
僕收紅稻尋僧入翠微山中多勝事麋鹿可相依¶
　　陳文燭¶
　　　送楊惟喬侍御北上¶
<pb:KR4h0143_WYG_255-27b>¶
驛路飛新雨荒亭落晚風賜環霄漢上擊楫大江中此¶
地曾留犢都人尚避驄春華今又半尊酒幾時同¶
　　　送陳仁甫太史使楚¶
玉署承天遣桐圭錫帝封浮湘即司馬作賦是元龍春¶
盡寒江雨潮迴故國鐘禹碑如可辨還上祝融峯¶
　　管大勲¶
　　　安慶渡李楊¶
客路荆舒盡江帆海國賖天風蔽晴日煙雨漲平沙水¶
<pb:KR4h0143_WYG_255-28a>¶
闊疑無岸春深不見花暮潮南浦泊指㸃驛樓斜¶
　　胡涍¶
　　　過雅冝别業¶
不見王摩詰猶餘華子岡隔河山杳靄斷樹水微茫有¶
子開松徑留歡正夕陽漁舟投暝合杯外即滄浪¶
　　沈淵¶
　　　塞上聞笛¶
何處吹羌笛秋風度玉闗幾年愁作客此日更摧顔慘¶
<pb:KR4h0143_WYG_255-28b>¶
淡邊雲合淒涼朔鴈還梅花知盡落一夜滿天山¶
　　王圻¶
　　　商邱早行遇雪¶
雲暗商邱野天連葛伯城懷人宵不寐奔命雪仍行粉¶
絮因風舞瑶華帶雨傾貂裘寒欲透客淚灑塵纓¶
　　歸有光¶
　　　乙卯冬留别安亭諸友¶
黽勉復行役殷勤感故知悠悠寒水上獵獵朔風吹彈¶
<pb:KR4h0143_WYG_255-29a>¶
雀人多笑屠龍世久嗤往來誠數數公等得無疑¶
　　袁尊尼¶
　　　長興徐太守自汝寜歸王元美諸君同集胥江¶
　　　分韻贈之得闗字¶
自薄淮陽守終然返故山江湖一麾罷歳月二毛斑中¶
論何當就浮名祗是閒因君夢苕水早晚叩雲闗¶
　　皇甫沖¶
　　　見新草¶
<pb:KR4h0143_WYG_255-29b>¶
此地無暄候不知冬與春朝來原上草忽見一叢新能¶
亂行邊思渾迷望裏神天涯三月暮猶作未歸人¶
　　皇甫涍¶
　　　長安官舍對新月次韻答宜俯¶
雨後延新月杯前共此身微暉不照綺清漢欲生塵自¶
惜行將老相看只合貧開秋思無限重感獨歸人¶
　　　春朝對雨懷省中舊遊¶
山城看雨色畫省憶蘭芳春日京華逺江天離思長疎¶
<pb:KR4h0143_WYG_255-30a>¶
花開獨樹新水亂寒塘遊子今何去聞鶯祗自傷¶
　　　宴東湖流杯亭送歐陽大參赴蜀¶
流杯亭上酌修竹亂溪沄暝樹煙常合春山雨不分别¶
情依去鳥客路入重雲懷舊仍傷逺勞歌夜獨聞¶
　　　出漷陰望楊柳村聊作¶
乗雲命傾蓋帶月度征輪地白翻疑水村寒不悟春霧¶
交平谷樹風散朔方塵詎向耕夫問垂楊宛舊津¶
　　　病中雜言二首¶
<pb:KR4h0143_WYG_255-30b>¶
翛然秋色裏斜日下庭蘿蓬徑無人顧空林落葉多山¶
光當户映鴈影掠窗過靜者今方適何言久臥疴¶
經時謝朝謁因病得閒居日暗牛羊下風吹薜茘疎鄉¶
心候秋水晚計卜田廬近訝交能絶嵇康已著書¶
　　　夜作¶
帆飛川路永煙霧杳空溟蓼積寒江渚楓凋古驛亭日¶
沈昏溜影雲起亂峯形入夜看牛女安知有客星¶
　　　彭城道中雨行¶
<pb:KR4h0143_WYG_255-31a>¶
晚遡彭山道歸雲暗幾峯殘陽向湍汲飛雨度川重誰¶
遣長途思還傷逐客踪已看淮岸盡鄉夢渺何從¶
　　　沛上旅懷寄兄弟¶
向暮勞歌起川長緩去程鄉迷淮樹隔塞斷楚雲平浪¶
迹舟誰繫繁憂酒獨傾如何原上鳥偏近旅人情¶
　　　靈巖溪口招范生不至¶
倚棹待幽客蕭蕭風滿林遥知雲盡處猶隔洞門陰岸¶
靜渚花落溪閒山鳥吟真成獨往趣自入武林深¶
<pb:KR4h0143_WYG_255-31b>¶
　　　由桐柏嶺趨瓊臺遊眺¶
桐觀臨雲壑遥從此路迴石門藹天闕借問幾時開鶴¶
羽下清漢仙踪空碧苔山人仍自去日暮嶺猿哀¶
　　　十六夜月¶
牛渚風流地清江萬里長今宵懷謝尚乘月益清狂勝¶
事已云盡佳期何可忘凉風吹舞袖白苧滿秋霜¶
　　　和子約莊遊對修和觀懷往¶
仙宫縁縹緲孺子問滄浪獨望青山郭空懷碧草芳田¶
<pb:KR4h0143_WYG_255-32a>¶
疇諸島接雞犬百花藏何以寄幽興前溪春水長¶
　　　靈峯¶
靈峯望縹緲疑是接層城梯繞丹霞入人攀碧樹行洞¶
門山日落石室海雲生何事吟招隠空令猿夜驚¶
　　　席上送子循弟¶
離樽日南至行役魯東門海徼雲千里寒城雪滿原聽¶
歌仍有涙執手已無言何異飄飄鴈年年别故園¶
　　　早秋楊村旅次懷伯氏季氏¶
<pb:KR4h0143_WYG_255-32b>¶
滿川風露急凉度海門初薊葉先秋下江星永夜疎客¶
心憑北極鄉路憶南徐塞鴈何時至平原有素書¶
　　　聞家兄之金陵¶
聞君理孤棹欲向金陵遊却憶追歡日翻成羈旅愁鐘¶
流客館夜砧響帝城秋得似滄江鴈東飛白鷺洲¶
　　皇甫汸¶
　　　春雨¶
金谷寒難破瑶臺雨易滋籠花纎似霧著栁亂成絲香¶
<pb:KR4h0143_WYG_255-33a>¶
氣微霑徑泉聲暗落池空愁今夜月不遣鑒羅帷¶
　　　唐子應徳自震澤返棹邀余夜晤¶
呉門煙渚夜來泊汎湖船秋水生衣上巖雲落酒邊逺¶
遊多世憤小隠謝時牽莫問空山葉相逢悲長年¶
　　　三巖洞¶
峭石何年斷飛泉竟日聞虚堂秋易入晴樹雨難分夜¶
似觀廬瀑朝疑帶楚雲坐深羅袖冷猶自戀氤氲¶
　　　賦得處處春雲生¶
<pb:KR4h0143_WYG_255-33b>¶
春色藹無際朝雲最可憐金枝紛映帶玉葉綴聨翩弄¶
影交疏裏含情飛蓋邊長安遥向日何處奏非煙¶
　　　正陽城樓西角二鷺巢焉¶
並負青雲翼來躭紫閣棲攀龍窺殿北隨雉卧城西顧¶
影依霜潔鳴籌候月迷振雝殊可詠聊此謝塵泥¶
　　　春溪晚興¶
别業懷東墅名山倚北岑川原澄夕霽雲水亂春陰看¶
竹門從閉迷花路轉尋歸心不及鳥隨意向幽林¶
<pb:KR4h0143_WYG_255-34a>¶
　　　送王良醫之武岡¶
白髪微官在滄江别路長看星趨翼軫問水過沅湘採¶
藥身千里聞猿淚幾行惟應鴻寳訣猶得侍淮王¶
　　　月下柬子安兄奉使將歸¶
纎月吐簾帷清光到酒巵似分奩鏡影已卜佩刀期桂¶
惜飛花萼荆憐别樹枝預愁江上夜千里共相思¶
　　　早春奉柬王駕部時聞上書乞休未得¶
躭寂懷摩詰辭榮學右軍鄉心隨梗泛春思藉蘭薫巴¶
<pb:KR4h0143_WYG_255-34b>¶
水初消雪巫山尚掩雲漢家頻遣祀留待碧雞文¶
　　　和子安兄夜坐感秋¶
北户鳴螿集西堂落葉過自驚秋興發并入夜情多芳¶
草萋零露清溪急逝波此時勞憶處萬里見明河¶
　　　秋日懐王維禎¶
京國歳華晚江城風雨秋疎聲兼葉度寒色帶雲流羈¶
宦潘生省懷人謝監樓如何潮落盡猶未下仙舟¶
　　　登燕磯後仍過清江道院答蔡子¶
<pb:KR4h0143_WYG_255-35a>¶
别有清谿勝迴探思不窮鳥鳴殘雨歇帆落暮潮通闗¶
路逢桃徑江花引桂叢還聞歌水調流響步虚中¶
　　　子安館中言别遲蔡子不至¶
今夕西堂燕明朝南浦人雨滋將别淚花黯欲離神燭¶
下停杯久門前嘶馬頻所期殊未至含意獨誰申¶
　　　除夕¶
異鄉逢歳盡一倍旅愁増車從來三署衣香過五陵春¶
晴傳法鼓夜色引慈燈誰識朝元侣禪棲學老僧¶
<pb:KR4h0143_WYG_255-35b>¶
　　　送王子亮卿真州訪蔣憲使¶
歳暮三山路江通一水津舟寒初載雪榻暗舊生塵靜¶
夜聞潮慣荒城落葉頻懸知蔣詡宅開徑遲幽人¶
　　　登赤壁¶
萬古滄江上清秋赤壁開浴鳬知舊渚横鶴見新臺妙¶
齒瑜非昔䧺心操已灰媿無題賦手猶欲記重來¶
　　　崑山道中延福寺逢琴僧¶
維舟探野寺取逕渡溪橋宿雨鳴才歇寒雲濕未消琴¶
<pb:KR4h0143_WYG_255-36a>¶
聲入林細幡影隔花遥流水原無著歸心緩落潮¶
　　　送徐紹卿還洞庭兼訊方子¶
臨水朝來望還山西渡人柳情非逺道花恨是殘春槁¶
澤聊吟楚尋源若避秦祗應方處士白首共垂綸¶
　　　三衢道中¶
山居無别業民俗半為農樹杪開山閣溪灣置水舂採¶
薪朝候艇乞火夜聞鐘歳晏收盧橘猶堪比户封¶
　　　齒歎¶
<pb:KR4h0143_WYG_255-36b>¶
齒錄非余望形衰祗自傷未須論舌在詎是為唇亡守¶
黙渾無語歡歌漸有妨閨中罕靈藥何得似張蒼¶
　　　仲冬對月數宴答子約¶
冬暖因恒霽宵遊及望舒弓形雲際引桂魄露中疎棲¶
戀鷦鷯後思深蟋蟀餘清光能幾度再滿歳將除¶
　　　偶懷虞山之遊因柬張比部寰¶
我昔虞山泛登臨暮景斜雨迷當岸柳風度隔巖花奈¶
此淹京邑傷哉歴歳華張騫髙興在早晚待星槎¶
<pb:KR4h0143_WYG_255-37a>¶
　　　靈巖¶
棟宇開靈嶽池臺隠廢宫已看塵刼逺猶想霸圖雄野¶
霽呈秋色濤喧見晚風從知挂帆意遥在五湖東¶
　　　十月十五夜月¶
清漢月仍滿空山歳欲闌入林無葉礙映水覺池寒逺¶
道心千里髙樓思萬端誰能三五夜長及盛年看¶
　　　舟中對月書情¶
不識别家久但看明月暉闗山一以鑒驛路逺相違影¶
<pb:KR4h0143_WYG_255-37b>¶
落呉雲盡凉生楚樹微天邊有烏鵲思與共南飛¶
　　　騎省¶
騎省慙三入鶯花過十春心徒懷許靖鬢已似安仁香¶
草思公子明珠報美人那堪秋水上猶此隔迷津¶
　　　託宿報恩寺¶
平野新秋入長干舊寺存青蓮非世界綠竹是山門塔¶
火看生滅鐘聲悟靜喧迷方欲有問慙對逺公言¶
　　　諸君乗月攜酒見過遲謝山人不至席上作¶
<pb:KR4h0143_WYG_255-38a>¶
芳樹長安道春宵動旅愁一尊良讌㑹四海盡交遊玉¶
漏寒頻度金河靜不流清輝憐謝監何事隔南樓¶
　　　寄子約弟¶
雨地承嚴竄同時罷省郎因書問舟楫何日下沅湘客¶
夢頻棲月征途欲戒霜平生題賦意那得倦遊梁¶
　　　生朝寄兄弟¶
白髪逢初度清尊思惘然鶺鴒原上夢犬馬客中年睂¶
宇將雲結心旌共月懸朝來淇水望時問渡淮船¶
<pb:KR4h0143_WYG_255-38b>¶
　　　送王亮卿遊天台¶
嶽路從兹始仙源信可求客情臨海嶠鄉語永嘉舟天¶
外看霞起林間聽瀑流無能解纓去送子欲神遊¶
　　　登天平廢寺¶
古寺空山裏重來感廢興尋溪迷蔓草攀壑藉危藤遶¶
樹多寒鵲然燈止病僧獨憐青嶂外猶見白雲層¶
　　　與鄭司士夜話¶
故國經年别他鄉㑹面難人疑天外至花似夢中看山¶
<pb:KR4h0143_WYG_255-39a>¶
瘴侵氊濕江流遶舍寒不知臺省客誰念一儒冠¶
　　　由罨畫溪登玉陽山院¶
溪水鏡中渡風帆畫裏看潭猶名玉女地即傍銅官向¶
夕山常雨先秋樹已寒洞霄供奉日歸隠聖恩寛¶
　　皇甫濓¶
　　　宿昌平¶
向夕投山界城臨萬壑秋麗譙嵐氣匝殘戍野煙收霜¶
薄低寒鴈風長韻素楸迢迢星斗夜應共古今愁¶
<pb:KR4h0143_WYG_255-39b>¶
　　　真州留别華陽兄¶
河梁意不盡相送到真州草木成今别江山是昔遊各¶
言衰鬢客那忍故園秋明發東西恨惟看一水流¶
　　　尋靜安寺方丈¶
客思隨幽討僧堂列夕曛晴懸千嶂雨寒抱一邱雲草¶
落猶花發山空自鳥羣亦知禪寂處秋色轉氛氲¶
　　　夏日要王子飲雙松道院¶
命爾芳樽酌同君物外踪藥欄華碧草鶴徑老青松鳥¶
<pb:KR4h0143_WYG_255-40a>¶
愛留春語雲多入夏容桃源未可問兹地暫吾從¶
　　　舟入石湖煙雨成汎¶
煙色含微雨秋聲起暮濤水行天共逺雲觸岫同髙小¶
汎隨魚笠閒情寄野醪無令懷往事翻益思偏勞¶
　　　送子循家兄赴嚴相公召修志袁州¶
江水去悠悠征帆不可留一尊相送盡千里共含愁雲¶
樹依殘日霜笳動早秋猶憐覽風物書記在袁州¶
　　馮惟健¶
<pb:KR4h0143_WYG_255-40b>¶
　　　登觀音寺¶
天削孤峯峻醫閭最上頭窮巖藏古寺懸石結危樓雪¶
瀑千林潤松門六月秋夜來禪榻卧天漢掌中流¶
　　馮惟敏¶
　　　聞柝¶
野柝鳴沙岸漁燈照白波淒淒風不定隠隠夜如何歴¶
亂鄉心碎依微客夢多江聲還自擊展轉動悲歌¶
　　馮惟訥¶
<pb:KR4h0143_WYG_255-41a>¶
　　　春日侍讌髙唐齊東二王即韻應教¶
昔聽桂山調今看蘭坂花春雲間珠圃初日照彤霞改¶
服遊新苑移尊對逺沙應劉今日賞不是魏王家¶
　　　春日陪孟東洲憲使公重過宋氏園亭¶
竹色青於染春生宋玉家衆山當户出一水抱城斜積¶
雨翻髙柳輕寒勒早花風光正如此莫惜醉流霞¶
　　卜大同¶
　　　同戴前峯遊赤壁¶
<pb:KR4h0143_WYG_255-41b>¶
共有探幽興言尋赤壁遊昔賢不可作吾輩復相求孤¶
鶴今何在長江漫自流因之重懷古對此且淹留¶
　　　楚中思歸¶
久欲辭塵網拂衣返故廬水田原不薄茅屋亦堪居五¶
斗何為者三湘安所如勾留猶未去豈羨武昌魚¶
　　侯一元¶
　　　和蔡白石湖上晚眺¶
赴省雞棲後看山立馬時夕煙澹秋水寒鵲附空枝拙¶
<pb:KR4h0143_WYG_255-42a>¶
宦頭堪白鄉心夢獨知猶聞歌雅調不似越聲悲¶
　　　寄石屋¶
一枝棲已定舊業未全貧白水連三畝青山作四鄰鳥¶
蟲披古篆牛馬應時人獨愛林間月無由寄許詢¶
　　　夜渡甌江¶
暝色度歸橈長風動泬寥漸藏江岫月正落海門潮委¶
運同飄瓦全生學緯蕭江湖易成夢頓欲謝清朝¶
　　栗應宏¶
<pb:KR4h0143_WYG_255-42b>¶
　　　遊城南池¶
偶下南山岑蕭然諧夙心漳干一徑入煙景四圍深秋¶
水浸枯木夕陽明逺林相期杳難即漁浦晚沈沈¶
　　髙岱¶
　　　寄懷李師孟水曹¶
别署秋光滿千帆霽色開海風吹月上江雨帶潮來名¶
著山公啓詩傳水部才不知登眺處誰與共銜杯¶
　　金大車¶
<pb:KR4h0143_WYG_255-43a>¶
　　　漂母祠¶
王孫去不返淮水亦東流宿草封遺塜行人說故侯荒¶
祠黄葉暗寒渚白蘋秋一飯猶懷徳空悲雲夢遊¶
　　　祝禧寺訪馬承道¶
地僻秋堂靜琴書此盍簪短檠禪榻暗微雨梵鐘沈絡¶
緯鳴莎徑松杉遶石林擁衾不能寐山氣夜蕭森¶
　　　遊能仁寺¶
落葉迷幽徑垂藤鎖斷垣溪深晴浴鷺樹老晝啼猿海¶
<pb:KR4h0143_WYG_255-43b>¶
氣庭前障天花雨外翻坐來清梵永盡日不聞喧¶
　　　遊楷上人山亭¶
病起身猶健登臨興不孤石泉當户㵼山鳥入雲呼敗¶
葉秋皆墮寒煙晚欲無此中堪閉户還擬著潛夫¶
　　　陪徐子仁宿瑀上人房¶
平野千林雨衰年七尺藤獨衝青嶂暑來訪白頭僧蔓¶
草荒禪榻虚堂耿佛燈勿嫌山館寂長嘯對孫登¶
　　　經廢寺有作¶
<pb:KR4h0143_WYG_255-44a>¶
金身隨雨卧紺户藉風開聽法龍辭樹翻經石掩苔藤¶
花簷際罥木魅洞中來澗道千年檜山僧手自栽¶
　　　虎洞¶
靈山通上界羸馬步瑶岑天淨峯如掌風悲虎出林空¶
巖春晝冷石洞夜壇陰漸悟真如性還同出世心¶
　　金大輿¶
　　　幽居五首(錄四首/)¶
籬落荳花滿堦除蒼蘚多微雲翻早鴈輕雨滴寒莎負¶
<pb:KR4h0143_WYG_255-44b>¶
手㸔青竹牽衣愛綠蘿蕭條揚子宅獨酌有長歌¶
老去成疎懶詩書性獨偏閒㸔揚子賦細讀馬蹄篇綠¶
水偶垂釣青山忽在前不愁金錯罄時有賣文錢¶
仄徑叢殘草頽垣倚細花青鞋尋社逺皁帽任風斜院¶
靜添秋色窗虚賦晚霞荷蓑翻豆圃把酒問漁家¶
凉風歌蟋蟀秋日賦閒居酌醴愁心薄談空俗累虚果¶
懸隨鳥啄詩罷命兒書何必顔淵氏當年獨晏如¶
　　　登青州城樓¶
<pb:KR4h0143_WYG_255-45a>¶
麗譙滄海畔南客一登臨四野平沙合孤城逺樹深古¶
隍無積水飛閣有棲禽日落山風急悽悽傷逺心¶
　　　廣福寺¶
四面松杉合中林一徑開僧房依亂石畫壁暗深苔風¶
捲堆沙入雲移海氣來蕭條空谷裏松柏暮生哀¶
　　　雨後聞蟬¶
一雨生凉思羈人感歳華蟬聲初到樹客夢不離家海¶
北人情異江南去路賖故園兒女在夜夜卜燈花¶
<pb:KR4h0143_WYG_255-45b>¶
　　蘇濓¶
　　　遊大明湖¶
風物湖中好家家白板扉浮雲去水近返照入林微潮¶
落漁磯淺江寒鴈影稀晚來砧韻起是處搗征衣¶
　　　園居¶
壯年不遇主歳月忽侵尋買藥到城市讀書隨樹陰窗¶
虚啼鳥近門掩落花深舊日逢方士曾傳戲五禽¶
　　　青石嶺¶
<pb:KR4h0143_WYG_255-46a>¶
鳥道盤雲細羊腸度坂危青迴峯歴亂丹轉磴逶迤飲¶
澗猿相挂懸崖樹倒垂平生愛山水此地足棲遲¶
　　蘇澹¶
　　　暮春雨中集惟時西園¶
西園花事歇一雨淨芳菲不是鶯相喚誰知春欲歸池¶
魚翻晚碧檻筍茁新肥待得清和候重尋芍藥圍¶
　　　鹽河聞鴈¶
客子起常早月明殊可親一聲沙嘴鴈匹馬渡頭人顧¶
<pb:KR4h0143_WYG_255-46b>¶
侣鳴偏切悲秋興轉真蘭閨夢迴處應憶客邊身¶
　　　𢎞慈寺别沈元戎¶
蕭寺送行頻蟬聲入座新夏雲驕醸雨闗樹逺通津門¶
外長安路樽前出塞人願分雙寳劒萬里靜邊塵¶
　　張獻翼¶
　　　春閨病起和黄得之先生作¶
佳氣抱房櫳年華自不窮山將睂合翠花傍鏡分紅曉¶
色羅衣上春聲燕壘中猶憐芳樹下無力倚東風¶
<pb:KR4h0143_WYG_255-47a>¶
　　　　集孫指揮宅¶
　入林欣把臂蕭散欲飛翻酒亦將軍令花仍處士村清¶
　香浮畫㦸殘月上營門無敵誇詩思長城在五言¶
　¶
　¶
　¶
　¶
　¶
<pb:KR4h0143_WYG_255-47b>¶
　¶
　¶
　¶
　¶
　¶
　¶
　¶
御選明詩巻五十八¶
