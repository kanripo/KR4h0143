# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.983354
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷二十八
<pb:KR4h0143_WYG_111-1a>¶
　欽定四庫全書¶
御選宋詩巻二十八¶
　　七言古詩四¶
　　　蘇軾¶
　　　　春菜¶
　蔓菁宿根巳生葉韭牙戴土拳如蕨爛蒸香薺白魚肥¶
　碎㸃青蒿涼餅滑宿酒初消春睡起細履幽畦掇芳辣¶
　茵陳甘菊不負渠鱠縷堆盤纖手抹北方苦寒今未已¶
<pb:KR4h0143_WYG_111-1b>¶
　雪底波稜如鐵甲豈如吾蜀富冬蔬霜葉露芽寒更茁¶
　乆抛菘葛猶細事苦筍江豚那忍說明年投劾徑須歸¶
　莫待齒揺并髮脫¶
　　　　送孔郎中赴陜郊¶
　驚風擊面黄沙走西出崤函脫塵垢使君來自古徐州¶
　聲震河潼殷闗右十里長亭聞鼔角一川秀色明花栁¶
　北臨飛檻巻黄流南望青山如峴首東風吹開錦繡谷¶
　渌水翻動蒲萄酒訟庭生草數開尊過客如雲牢閉口¶
<pb:KR4h0143_WYG_111-2a>¶
　　　與梁左藏㑹飲傅國博家¶
將軍破賊自草檄論詩說劒俱第一彭城老守本虚名¶
識字劣能欺項籍風流别駕貴公子欲把笙歌暖鋒鏑¶
紅斾朝開猛士讙翠帷暮捲佳人出東堂醉臥呼不起¶
啼鳥落花春寂寂試教長笛傍耳根一聲吹裂堦前石¶
　　　次韻答劉涇¶
吟詩莫作秋蟲聲天公怪汝鈎物情使汝未老華髮生¶
芝蘭得雨蔚青青何由自燔以出馨細書千紙雜真行¶
<pb:KR4h0143_WYG_111-2b>¶
新音百變口如鸎異義蠭起弟子爭舌翻濤瀾巻齊城¶
萬巻堆胸兀相撐以病為樂子未經我有至味非煎烹¶
是中之樂吁難名緑槐如山閽廣庭飛蟲繞耳細而清¶
敗席輾轉臥見驚亦不自嫌翠織成意行信足無溝坑¶
不識五郎呼作卿吏民哀我老不明相戒無復煩鞭刑¶
時臨泗水照星星微風不起鏡面平安得一舟如葉輕¶
臥聞郵籖報水程蓴羮羊酪不須評一飽且救饑腸鳴¶
　　　次韻答舒教授觀余所藏墨¶
<pb:KR4h0143_WYG_111-3a>¶
異時長笑王㑹稽野鶩膻腥汚刀几暮年却得庾安西¶
自厭家雞題六紙二子風流冠當代顧與兒童爭愠喜¶
秦王十八已龍飛嗜好晩將蛇蚓比我生百事不挂眼¶
時人謬說云工此世間有癖念誰無傾身障簏尤堪鄙¶
一生當著幾兩屐定心肯為微物起此墨足支三十年¶
但恐風霜侵髮齒非人磨墨墨磨人缾應未罄罍先耻¶
逝將振衣歸故國數畝荒園自鉏理作書寄君君莫笑¶
但覔來禽與青李一螺㸃漆便有餘萬竈燒松何處使¶
<pb:KR4h0143_WYG_111-3b>¶
君不見永寧第中𢷬龍麝列屋閑居清且美倒暈連睂¶
秀嶺浮雙雅畫髩香雲委時聞五斛賜蛾緑不惜千金¶
求獺髓聞君此詩當大笑寒窗冷硯氷生水¶
　　　芙蓉城(并引/)¶
　　世傳王逈子髙與仙人周瑤英遊芙蓉城元豐元¶
　　年三月余始識子髙問之信然乃作此詩極其情¶
　　而歸之正亦變風止乎禮義之意也¶
芙蓉城中花㝠㝠誰其主者石與丁珠簾玉按翡翠屛¶
<pb:KR4h0143_WYG_111-4a>¶
雲舒霞巻千俜停中有一人長睂青炯如微雲澹疎星¶
往來三世空鍊形竟坐誤讀黄庭經天門夜開飛爽靈¶
無復白日乘雲軿俗縁千刼磨不盡翠被冷落淒餘馨¶
因過緱山朝帝廷夜聞笙簫弭節聴飄然而來誰使令¶
皎如明月入窗櫺忽然而去不可執寒衾虚幌風泠泠¶
仙宫洞房本不扃夢中同躡鳯凰翎徑度萬里如奔霆¶
玉樓浮空聳亭亭天書雲篆誰所銘遶樓飛歩髙竛竮¶
仙風鏘然韻流鈴蘧蘧形開如醉醒芳卿寄謝空丁寧¶
<pb:KR4h0143_WYG_111-4b>¶
一朝覆水不返缾羅巾别淚空熒熒春風花開秋葉零¶
世間羅綺紛膻腥此身流浪隨滄溟偶然相值兩浮萍¶
願君收視觀三庭勿與嘉榖生蝗螟從渠一念三千齡¶
不作人間尹與邢¶
　　　九日黄樓作¶
去年重陽不可說南城夜半千漚發水穿城下作雷鳴¶
泥滿城頭飛雨滑黄花白酒無人問日暮歸來洗鞾韈¶
豈知還復有今年把盞對花容一呷莫嫌酒薄紅粉陋¶
<pb:KR4h0143_WYG_111-5a>¶
終勝泥中千柄鍤黄樓新成壁未乾青荷已落霜初殺¶
朝來白露細如雨南山不見千尋刹樓前便作海茫茫¶
樓下空聞櫓鴉軋薄寒中人老可畏熱酒澆腸氣先壓¶
煙消日出見漁邨逺水鱗鱗山齾齾詩人猛士雜龍虎¶
楚舞呉歌亂鵝鴨一杯相屬君勿辭此境何殊泛清霅¶
　　　次韻僧潛見贈¶
道人胸中水鏡清萬象起滅無逃形獨依古寺種秋菊¶
要伴騷人餐落英人間底處有南北紛紛鴻鴈何曽㝠¶
<pb:KR4h0143_WYG_111-5b>¶
閉門坐穴一禪榻頭上嵗月空崢嶸今年偶出為求法¶
欲與慧劒加礱硎雲衲新磨山水出霜髭不剪兒童驚¶
公侯欲識不可得故知倚市無傾城秋風吹夢過淮水¶
想見橘柚垂空庭故人各在天一角相望落落如晨星¶
彭城老守何足顧棗林桑野相邀迎千山不憚荒店逺¶
兩脚欲趁飛猱輕多生綺語磨不盡尚有宛轉詩人情¶
猿吟鶴唳本無意不知下有行人行空堦夜雨自清絶¶
誰使掩抑啼孤惸我欲仙山掇瑤草傾筐坐歎何時盈¶
<pb:KR4h0143_WYG_111-6a>¶
簿書鞭撲晝塡委煑茗燒栗宜宵征乞取摩尼照濁水¶
共看落月金盆傾¶
　　　定惠院寓居月夜偶出¶
幽人無事不出門偶逐東風轉良夜參差玉宇飛木末¶
繚繞香煙來月下江雲有態清自媚竹露無聲浩如瀉¶
已驚弱栁萬絲垂尚有殘梅一枝亞清詩獨吟還自和¶
白酒已盡誰能借不辭青春忽忽過但恐歡意年年謝¶
自知醉耳愛松風㑹揀霜林結茅舎浮浮大甑長炊玉¶
<pb:KR4h0143_WYG_111-6b>¶
溜溜小槽如壓蔗飲中眞味老更濃醉裏狂言醒可怕¶
但當謝客對妻子倒冠落珮從嘲罵¶
　　　次韻前篇¶
去年花落在徐州對月酣歌美清夜今年黄州見花發¶
小院閉門風露下萬事如花不可期餘年似酒那禁瀉¶
憶昔扁舟泝巴峽落帆樊口髙桅亞長江滚滚空自流¶
白髮紛紛寧少借竟無五畝繼沮溺空有千篇凌鮑謝¶
至今歸計負雲山未免孤衾眠客舎少年辛苦眞食蓼¶
<pb:KR4h0143_WYG_111-7a>¶
老境清閑如啖蔗饑寒未至且安居憂患已空猶夢怕¶
穿花踏月飲邨酒免使醉歸官長罵¶
　　　安國寺尋春¶
臥聞百舌呼春風起尋花栁邨邨同城南古寺修竹合¶
小房曲檻欹深紅看花歎老憶年少對酒思家愁老翁¶
病眼不羞雲母亂髩絲强理茶煙中遙知二月王城外¶
玉仙洪福花如海薄羅勻霧蓋新妝快馬爭風鳴雜珮¶
玉川先生眞可憐一生躭酒終無錢病過春風九十日¶
<pb:KR4h0143_WYG_111-7b>¶
獨抱添丁看花發¶
　　　寓居定惠院之東雜花滿山有海棠一株土人¶
　　　不知貴也¶
江城地瘴蕃草木只有名花苦幽獨嫣然一笑竹籬間¶
桃李漫山總麤俗也知造物有深意故遣佳人在空谷¶
自然富貴出天姿不待金盤薦華屋朱唇得酒暈生臉¶
翠䄂巻紗紅映肉林深霧暗曉尤遲日暖風輕春睡足¶
雨中有淚亦悽愴月下無人更清淑先生食飽無一事¶
<pb:KR4h0143_WYG_111-8a>¶
散歩逍遙自捫腹不問人家與僧舎拄杖敲門看修竹¶
忽逢絶豔照衰朽歎息無言揩病目陋邦何處得此花¶
無乃好事移西蜀寸根千里不易到銜子飛來定鴻鵠¶
天涯流落俱可念為飲一尊歌此曲明朝醉醒還獨來¶
雪落紛紛那忍觸¶
　　　過江夜行武昌山聞黄州鼔角¶
清風弄水月銜山幽人夜渡呉王峴黄州鼔角亦多情¶
送我南來不辭逺江南又聞出塞曲半雜江聲作悲健¶
<pb:KR4h0143_WYG_111-8b>¶
誰言萬方聲一概鼉憤龍愁為余變我記江邊枯栁樹¶
未死相逢眞識面他年一葉泝江來還吹此曲相迎餞¶
　　　自興國往筠宿石田驛南二十五里野人舍¶
溪上青山三百疊快馬輕衫來一抹倚山修竹有人家¶
横道清泉知我渴芒鞵竹杖自輕軟蒲薦松牀亦香滑¶
夜深風露滿中庭惟有孤螢自開闔¶
　　　蔡景繁官舎小閣¶
使君不獨東南美典刑尚記先君子戲嘲王叟短轅車¶
<pb:KR4h0143_WYG_111-9a>¶
肻為徐郎書紙尾三年弭節江湖上千首放懐風月裏¶
手開東閣坐虚明目淨東谿照清泚素琴濁酒容一榻¶
落霞孤鶩供千里大舫何時繫門栁小詩屢欲書窗紙¶
文昌新搆滿鵷鸞都邑正喧收杞梓相逢一醉豈有命¶
南來寂寞君歸矣¶
　　　次韻王定國南遷回見寄¶
土暈銅花蝕秋水要須悍石相礱砥十年氷蘖戰膏梁¶
萬里煙波濯紈綺歸來詩思轉清激百丈空潭數魴鯉¶
<pb:KR4h0143_WYG_111-9b>¶
逝将桂浦擷蘭蓀不記槐堂收劒履却思庾嶺今何在¶
更說彭城眞夢耳君知先竭是甘泉我願得全如苦李¶
妄心不復九廻腸至道終當三洗髓廣陵陽羡何足較¶
只有無何眞吾里樂全老子今禪伯掣電機鋒不容擬¶
心通豈復問云何印可聊須答如是相逄為我話留滯¶
桃花春漲孤舟起¶
　　　寄蘄簟與蒲傳正¶
蘭谿美箭不成笛離離玉筯排霜脊千溝萬縷自生風¶
<pb:KR4h0143_WYG_111-10a>¶
入手未開先慘慄公家列屋閉蛾睂珠簾不動花隂移¶
霧帳銀牀初破睡牙籤玉局坐彈棋東坡病叟長羈旅¶
凍臥饑吟似饑鼠倚頼春風洗破衾一夜雪寒披故絮¶
火冷燈青誰復知孤舟兒女自嚘咿皇天何時反炎燠¶
愧此八尺黄琉璃願君淨掃清香閣臥聴風漪聲滿榻¶
習習還從兩腋生請公乘此朝閶闔¶
　　　觀杭州鈐轄歐育刀劒戰袍¶
青綾衲衫暖襯甲紅線勒帛光遶脅禿襟小袖鵰鶻盤¶
<pb:KR4h0143_WYG_111-10b>¶
大刀長劒龍蛇柙兩軍鼓譟屋瓦墜紅塵白羽紛相雜¶
將軍恩重此身輕笑履鋒鋩如一插書生只肻坐帷幄¶
談笑毫端弄生殺叫呼擊鼓催上竿猛士應憐小兒㸃¶
試問黄河夜偷渡掠面驚沙寒霎霎何如大艦日髙眠¶
一枕清風過苕霅¶
　　　寄呉徳仁兼簡陳季常¶
東坡先生無一錢十年家火燒凡鉛黄金可成河可塞¶
只有霜鬢無由元龍丘居士亦可憐談空說有夜不眠¶
<pb:KR4h0143_WYG_111-11a>¶
忽聞河東獅子吼拄杖落手心茫然誰似濮陽公子賢¶
飲酒食肉自得仙平生寓物不留物在家學得忘家禪¶
門前䆉稏十頃田清溪遶屋花連天溪堂醉臥呼不醒¶
落花如雪春風顚我遊蘭谿訪清泉已辦布襪青行纒¶
稽山不是無賀老我自興盡回酒船恨君不識顔平原¶
恨我不識元魯山銅駞陌上㑹相見握手一笑三千年¶
　　　送楊傑(并序/)¶
　　無為子嘗奉使登太山絶頂雞一鳴見日出又嘗¶
<pb:KR4h0143_WYG_111-11b>¶
　　以事過華山重九日飲酒蓮華峰上今乃奉詔與¶
　　髙麗僧統游錢塘皆以王事而從方外之樂善哉¶
　　未曽有也作是詩以送之¶
天門夜上賔出日萬里紅波半天赤歸來平地看跳丸¶
一㸃黄金鑄秋橘太華峰頭作重九天風吹灎黄花酒¶
浩歌馳下腰帶鞓醉舞奔崖一揮手神游八極萬縁虚¶
下視蚊雷隠汚渠大千一息八十返笑厲東海騎鯨魚¶
三韓王子西求法鑿齒彌天兩勍敵過江風急浪如山¶
<pb:KR4h0143_WYG_111-12a>¶
寄語舟人好看客¶
　　　再過超然臺贈太守霍翔¶
昔飲雩泉别常山天寒嵗在龍蛇間山中兒童拍手笑¶
問我西去何當還十年不赴竹馬約扁舟獨與漁蓑閒¶
重來父老喜我在扶挈老幼相遮攀當時襁褓皆七尺¶
而我安得留朱顔問今太守為誰歟護羗充國髩未斑¶
躬持牛酒勞行役無復杞菊嘲寒慳超然置酒尋舊迹¶
尚有詩賦鑱堅頑孤雲落日在馬耳照耀金碧開煙鬟¶
<pb:KR4h0143_WYG_111-12b>¶
卻淇自古北流水跳波下瀬鳴玦環願公談笑作石埭¶
坐使城郭生溪灣¶
　　　海市(并引/)¶
　　予聞登州海市舊矣父老云常出於春夏今嵗晩¶
　　不復見矣予到官五日而去以不見為恨禱於海¶
　　神廣德王之廟明日見焉乃作此詩¶
東方雲海空復空羣仙出沒空明中蕩搖浮世生萬象¶
豈有貝闕藏珠宫心知所見皆幻影敢以耳目煩神工¶
<pb:KR4h0143_WYG_111-13a>¶
嵗寒水冷天地閉為我起蟄鞭魚龍重樓翠阜出霜曉¶
異事驚倒百嵗翁人間所得容力取世外無物誰為雄¶
率然有請不我拒信我人厄非天窮潮陽太守南遷歸¶
喜見石廪堆祝融自言正直動山鬼豈知造物哀龍鍾¶
信睂一笑豈易得神之報汝亦巳豐斜陽萬里孤鳥沒¶
但見碧海磨青銅新討綺語亦安用相與變㓕隨東風¶
　　　送戴䝉赴成都玉局觀將老焉¶
拾遺被酒行歌處野梅官栁西郊路聞道華陽版籍中¶
<pb:KR4h0143_WYG_111-13b>¶
至今尚有城南杜我欲歸尋萬里橋水花風葉暮瀟瀟¶
芋魁徑尺誰能盡榿木三年已足燒百嵗風狂定何有¶
羡君今作峨睂叟縱未家生執㦸郎也應世出埋輪守¶
莫欺老病未歸身玉局他年第幾人㑹待子猷清興發¶
還須雪夜去尋君¶
　　　送陳睦知潭州¶
華清縹眇浮髙棟上有纈林藏石罋一杯此地初識君¶
千巖夜上同飛鞚君時年少面如玉一飲百觚嫌未痛¶
<pb:KR4h0143_WYG_111-14a>¶
白鹿泉頭山月出寒光潑眼如流汞朝元閣上酒醒時¶
臥聴風鸞驚鐵鳯舊遊空在人何處二十三年眞一夢¶
我得生還雪髯滿君亦老嫌金帶重有如社燕與秋鴻¶
相逄未穏還相送洞庭青草渺無際天柱紫蓋森欲動¶
湖南萬古一長嗟付與騷人發嘲弄¶
　　　送表弟程六知楚州¶
炯炯明珠照雙璧當年三老蘇程石里人下道避鳩杖¶
刺史迎門倒鳧舄我時與子皆兒童狂走從人覔棃栗¶
<pb:KR4h0143_WYG_111-14b>¶
健如黄犢不可恃隙過白駒那暇惜醴泉寺古垂橘柚¶
石頭山髙暗松櫟諸孫相逢萬里外一笑未解千憂集¶
子方得郡古山陽老手生風謝刀筆我正含毫紫微閣¶
病眼昏花困書檄莫教印綬繫餘年去掃墳墓當有日¶
功成頭白早歸來共藉棃花作寒食¶
　　　武昌西山(并引/)¶
　　嘉祐中翰林學士承㫖鄧公聖求為武昌令常游¶
　　寒溪西山山中人至今能言之軾謫居黄岡與武¶
<pb:KR4h0143_WYG_111-15a>¶
　　昌相望亦常往來谿山間元祐元年十一月二十¶
　　九日考試館職與聖求㑹宿玉堂偶話舊事聖求¶
　　嘗作元次山窪樽銘刻之巖石因為此詩請聖求¶
　　同賦當以遺邑人使刻之銘側¶
春江渌漲蒲萄醅武昌官栁知誰栽憶從樊口載春酒¶
歩上西山尋野梅西山一上十五里風駕兩腋飛崔嵬¶
同游困臥九曲嶺褰衣獨到呉王臺中原北望在何許¶
但見落日低黄埃歸來解劒亭前路蒼崖半入雲濤堆¶
<pb:KR4h0143_WYG_111-15b>¶
浪翁醉處今尚在石臼抔飲無樽罍爾來古意誰復嗣¶
公有妙語留山隈至今好事除草棘常恐野火燒蒼苔¶
當時相望不可見玉堂正對金鑾開豈知白首同夜直¶
臥看椽燭髙花摧江邊曉夢忽驚斷銅鐶玉鎻鳴春雷¶
山人帳空猿鶴怨江湖水生鴻鴈來請公作詩寄父老¶
往和萬壑松風哀¶
　　　再用前韻¶
朱顔發過如春醅胸中棃棗初未栽丹砂未易掃白髮¶
<pb:KR4h0143_WYG_111-16a>¶
赤松却欲參黄梅寒溪本自逺公社白蓮翠竹依崔嵬¶
當時石泉照金像神光夜發如五臺飲泉鑒面得真意¶
坐視萬物皆浮埃欲收暮景返田里逺泝江水窮離堆¶
還朝豈獨羞老病自歎才盡傾空罍諸公渠渠若夏屋¶
吞吐風月清隅隈我如廢井久不食古甃缺落生隂苔¶
數詩往復相感發汲新除舊寒光開遙知二月春江濶¶
雪浪倒巻雲峰摧石中無聲水亦静云何解轉空山雷¶
(韋應物詩云水性本云静石中固/無聲如何兩相激雷轉空山驚)欲就諸公評此語要¶
<pb:KR4h0143_WYG_111-16b>¶
識憂喜何從來願求南宗一勺水往與屈賈湔餘哀¶
　　　趙令宴崔白大圖幅徑三丈¶
扶桑大蠒如罋盎天女織綃雲漢上往來不遣鳯銜梭¶
誰能鼔臂投三丈人間刀尺不敢裁丹青付與濠梁崔¶
風蒲半折寒雁起竹間的礫寒江梅畫堂粉壁翻雲幕¶
十里江天無處著好臥元龍百尺樓笑看江水拍天流¶
　　　郭熙畫秋山平逺(文潞公/為跋尾)¶
玉堂晝掩春日閑中有郭煕畫春山鳴鳩乳燕初睡起¶
<pb:KR4h0143_WYG_111-17a>¶
白波青嶂非人間離離短幅開平逺漠漠疎林寄秋晩¶
却似江南送客時中流回頭望雲巘伊川佚老髩如霜¶
臥看秋山思洛陽為君紙尾作行草炯如嵩洛浮秋光¶
我從公遊如一日不覺青山映黄髮為畫龍門八節灘¶
待向伊川買泉石¶
　　　贈李道士(并序/)¶
　　駕部員外郎李宗君固景祐中良吏也守漢州有¶
　　道士尹可元精練善畫以遺火得罪當死君緩其¶
<pb:KR4h0143_WYG_111-17b>¶
　　獄㑹赦獲免時可元八十一自誓且死必為李氏¶
　　子以報可元既死二十餘年而君子世昌之婦夢¶
　　可元入其室生子曰得柔小名蜀孫幼而善畫既¶
　　長讀莊老喜之遂為道士賜號妙應事母以孝謹¶
　　聞其寫眞蓋妙絶一時云¶
世人只數曹將軍誰知虎頭非癡人腰間大羽何足道¶
頰上三毛自有神平生狎侮諸公子戲著幼輿巖石裏¶
故教世世作黄冠布襪青鞋弄雲水千年鼻祖守闗門¶
<pb:KR4h0143_WYG_111-18a>¶
一念還為李耳孫香火舊縁何日盡丹青餘習至今存¶
五十之年初過二衰顔記我今如此他時要指集賢人¶
知是香山老居士¶
　　　余與李廌方叔相知久矣領貢舉事而李不得¶
　　　第愧甚作詩送之¶
與君相從非一日筆勢翩翩疑可識平生謾說古戰場¶
過眼終迷日五色我慙不出君大笑行止皆天子何責¶
青袍白紵五千人知子無怨亦無德買羊沽酒謝玉川¶
<pb:KR4h0143_WYG_111-18b>¶
為我醉倒春風前歸家但草凌雲賦我相夫子非臞仙¶
　　　慶源宣義王丈以累舉得官為洪雅主簿雅州¶
　　　户掾遇吏民如家人人安樂之既謝事居睂之¶
　　　青神瑞草橋放懐自得有書來求紅帶既以遺¶
　　　之且作詩為戲請黄魯直秦少游各為賦一首¶
　　　為老人光華¶
青衫半作霜葉枮遇民如兒吏如奴吏民莫作官長看¶
我是識字耕田夫妻啼兒號刺史怒時有野人來挽須¶
<pb:KR4h0143_WYG_111-19a>¶
拂衣自注下下考芋魁飯豆吾豈無歸來瑞草橋邊路¶
獨游還佩平生壺慈姥巖前自喚渡青衣江畔人爭扶¶
今年蠶市數州集中有遺民懐袴襦邑中之黔相指似¶
白髯紅帶老不癯我欲西歸卜鄰舎隔牆拊掌容歌呼¶
不學山王乘駟馬回頭空指黄公壚¶
　　　書王定國所藏煙江疊嶂圖¶
江上愁心千疊山浮空積翠如雲煙山邪雲邪逺莫知¶
煙空雲散山依然但見兩崖蒼蒼暗絶谷中有百道飛¶
<pb:KR4h0143_WYG_111-19b>¶
來泉縈林絡石隠復見下赴谷口為奔川川平山開林¶
麓斷小橋野店依山前行人稍度喬木外漁舟一葉江¶
吞天使君何從得此本㸃綴毫末分清妍不知人間何¶
處有此境徑欲往買二頃田君不見武昌樊口幽絶處¶
東坡先生留五年春風搖江天漠漠暮雲巻雨山娟娟¶
丹楓翻鴉伴水宿長松落雪驚醉眠桃花流水在人世¶
武陵豈必皆神仙江山清空我塵土雖有去路尋無縁¶
還君此畫三歎息山中故人應有招我歸來篇¶
<pb:KR4h0143_WYG_111-20a>¶
　　　東川清絲寄魯冀州戲贈¶
鵝溪清絲清如氷上有千嵗交枝藤藤生谷底飽風雪¶
嵗晩忽作龍蛇升嗟我雖為老侍從骨寒只受布與繒¶
牀頭錦衾未還客坐覺芒刺在背膺豈如髯卿晩乃貴¶
福禄正似川方増醉中倒著紫綺裘下有半臂出縹綾¶
封題不敢妄裁剪刀尺自有佳人能遙知千騎出清曉¶
積雪未放浮塵興白須紅帶栁絲下老弱空巷人相登¶
但放竒紋出領袖吾髯雖老無人憎¶
<pb:KR4h0143_WYG_111-20b>¶
　　　寄蔡子華¶
故人送我東來時手栽荔子待我歸荔子巳丹吾髮白¶
猶作江南未歸客江南春盡水如天腸斷西湖春水船¶
想見青衣江畔路白魚紫笋不論錢霜髯三老如霜檜¶
舊交零落今誰輩莫從唐舉問封侯但遣麻姑更爬背¶
　　　送江公著知吉州¶
三呉行盡千山水猶道桐廬更清美豈惟濁世隠狂奴¶
時平亦出佳公子初冠惠文讀城旦晩入奉常陪劒履¶
<pb:KR4h0143_WYG_111-21a>¶
方將華省起彈冠忽憶釣臺歸洗耳未應良木棄大匠¶
要使名駒試千里奉親官舎當有擇得郡江南差可喜¶
白粲連檣一萬艘紅妝執樂三千指簿書期㑹得餘閒¶
亦念人生行樂耳¶
　　　次韻曹子方運判雪中同遊西湖¶
詞源灎灎波頭展清唱一聲巖谷滿未容雪積句先髙¶
豈獨湖開心自逺雲山已作歌睂淺山下碧流清似眼¶
尊前侑酒只新詩何異書魚餐蠧簡¶
<pb:KR4h0143_WYG_111-21b>¶
　　　西湖秋涸東池魚窘甚因㑹客呼網師遷之西¶
　　　池為一笑之樂夜歸被酒不能寐戱作放魚一¶
　　　首¶
東池浮萍半黏塊裂碧跳青出魚背西池秋水尚涵空¶
舞濶搖深吹荇帶吾僚有意為遷居老守縱饞那忍膾¶
縱横爭看銀刀出瀺灂初驚玉花碎但愁數罟損鱗鬛¶
未信長堤隔濤瀬濊濊發發須㬰間圉圉洋洋尋丈外¶
安知中無蛟龍種尚恐或有風雲㑹明年春水漲西湖¶
<pb:KR4h0143_WYG_111-22a>¶
好去相忘渺淮海¶
　　　復次放魚韻答趙承議陳教授¶
擾擾萬生同一塊搶榆不羡培風背青丘已吞雲夢芥¶
黄河復繚天門帶長譏韓子隘且陋一飽鯨魚何足膾¶
東坡也是可憐人披抉泥沙收細碎逝將歸休八節灘¶
又欲往釣七里瀬正似此魚逃網中未與造物遊數外¶
且將新句調二子湖上秋髙風月㑹為君更喚木膓兒¶
脚扣兩舷歌小海¶
<pb:KR4h0143_WYG_111-22b>¶
　　　聚星堂雪(并引/)¶
　　元祐六年十一月一日禱雨張龍公得小雪與客¶
　　㑹飲聚星堂忽憶歐陽文忠公作守時雪中約客¶
　　賦詩禁體物語於艱難中特出竒麗爾來四十餘¶
　　年莫有繼者僕以老門生繼公後雖不足追配先¶
　　生而賔客之美殆不減當時公之二子又適在郡¶
　　故輙舉前令各賦一篇¶
窗前暗響鳴枯葉龍公試手行初雪映空先集疑有無¶
<pb:KR4h0143_WYG_111-23a>¶
作態斜飛正愁絶衆賔起舞風竹亂老守先醉霜松折¶
恨無翠䄂㸃横斜秖有微燈照明滅歸來尚喜更鼓永¶
晨起不待鈴索掣未嫌長夜作衣稜却怕初陽生眼纈¶
欲浮大白追餘賞幸有囘飈驚落屑糢糊檜頂獨多時¶
歴亂瓦溝裁一瞥汝南先賢有故事醉翁詩話誰續説¶
當時號令君聴取白戰不許持寸鐵¶
　　　用前韻作雪詩留景文¶
萬松嶺上黄千葉載酒年年踏松雪劉郎去後誰復來¶
<pb:KR4h0143_WYG_111-23b>¶
花下有人心斷絶東齋夜坐搜雪句兩手龜拆霜須折¶
無情豈亦畏嘲弄穿簾入户吹燈滅紛紛兒女爭所似¶
碧海長鯨君未掣朝來雲漢接天流顧我小詩如㸃纈¶
歐陽趙陳在户外急掃中庭鋪木屑交遊雖似雪栢堅¶
聚散行作風花瞥晴光融作一尺泥歸有何事眞無說¶
泥乾路穏放君去莫倚馬蹄如踣鐵¶
　　　送李公恕赴闕¶
君才有如切玉刀見之凛凛寒生毛願隨壯士斬蛟蜃¶
<pb:KR4h0143_WYG_111-24a>¶
不願腰間纒錦絛用違其才志不展坐與胥吏同疲勞¶
忽然睂上有黄氣吾君漸次收英髦立談左右俱動色¶
一語徑破千言牢我頃分符在東武脫略萬事惟嬉遨¶
盡壊屛幛通内外仍呼騎曹為馬曹君為使者見不問¶
反更對飲持雙螯酒酣箕坐語驚衆雜以嘲諷窮詩騷¶
世上小兒多忌諱獨能容我眞賢豪為我買田臨汝水¶
逝將歸去誅蓬蒿安能終老塵土下俯仰隨人如桔橰¶
　　　蠟梅一首贈趙景貺¶
<pb:KR4h0143_WYG_111-24b>¶
天工㸃酥作梅花此有蠟梅禪老家蜜蜂採花作黄蠟¶
取蠟為花亦其物天工變化誰得知我亦兒嬉作小詩¶
君不見萬松嶺上黄千葉玉蘂檀心兩竒絶醉中不覺¶
渡千山夜聞梅香失醉眠歸來却夢尋花去夢裏花仙¶
覓竒句此間風物屬詩人我老不飲當付君君行適呉¶
我適越笑指西湖作衣鉢¶
　　　次韻王滁州見寄¶
斯人何似似春雨歌舞農夫怨行路君看永叔與元之¶
<pb:KR4h0143_WYG_111-25a>¶
坎軻一生遭口語兩老當年髩未絲玉堂揮翰手如飛¶
教得滁人解吟咏至今里巷嘲輕肥君家聨翩盡卿相¶
獨來坐嘯谿山上笑捐浮利一雞肋多取清名幾熊掌¶
丈夫自重貴難售兩翁今與青山久後來太守更風流¶
要伴前人作詩瘦我倦承明苦求出到處遺蹤尋六一¶
憑君試與問瑯琊許我來遊莫難色¶
　　　在潁州與趙德麟同治西湖未成改揚州三月¶
　　　十六日湖成德麟有詩見懐次其韻¶
<pb:KR4h0143_WYG_111-25b>¶
太山秋毫兩無窮巨細本出相形中大千起滅一塵裏¶
未覺杭潁誰雌雄我在錢塘拓湖渌大隄士女爭昌丰¶
六橋横絶天漢上北山始與南屏通忽驚二十五萬丈¶
老葑席捲蒼雲空朅來潁尾弄秋色一水縈帶昭靈宫¶
坐思呉越不可到借君月斧修朣朧二十四橋亦何有¶
換此十頃玻瓈風雷塘水乾禾黍滿寶釵耕出餘鸞龍¶
明年詩客來弔古伴我霜夜號秋蟲(德麟見約來揚寄/居亦有意求揚倅)¶
　　　召還至都門先寄子由¶
<pb:KR4h0143_WYG_111-26a>¶
老身倦馬河堤永踏盡黄榆緑槐影荒雞號月未三更¶
客夢還家時一頃歸老江湖無嵗月未塡溝壑猶朝請¶
黄門殿中春事罷詔許來迎先出省已飛青蓋在河梁¶
定餉黄封兼賜茗逺來無物可相贈一味豐年說淮潁¶
　　　書晁說之考牧圖後¶
我昔在田間但知羊與牛川平牛背穏如駕百斛舟舟¶
行無人岸自移我臥讀書牛不知前有百尾羊聴我鞭¶
聲如鼓鼙我鞭不妄發視其後者而鞭之澤中草木長¶
<pb:KR4h0143_WYG_111-26b>¶
草長病牛羊尋山跨坑谷騰趠筋骨强煙蓑雨笠長林¶
下老去而今空見畫世間馬耳射東風悔不長作多牛¶
翁¶
　　　送曽仲錫通判如京師¶
邊城嵗暮多風雪强壓春醪與君别玉帳夜談霜月苦¶
鐵騎曉出氷河裂斷蓬飛葉巻黄沙祗有千林䰒鬆花¶
應為王孫朝上國珠幢玉節與排衙左援公孝右孟博¶
我居其間嘯且諾僕夫為我催歸來要與北海春水爭¶
<pb:KR4h0143_WYG_111-27a>¶
先回¶
　　　寓居合江樓¶
海上蔥曨氣佳哉二江合處朱樓開蓬萊方丈應不逺¶
肯為蘇子浮江來江風初涼睡正美樓上啼鴉呼我起¶
我今身世兩相違西流白日東流水樓中老人日清新¶
天上豈有癡仙人三山咫尺不歸去一杯付與羅浮春¶
　　　十一月二十六日松風亭下梅花盛開¶
春風嶺上淮南邨昔年梅花曽斷魂豈知流落復相見¶
<pb:KR4h0143_WYG_111-27b>¶
蠻風蜑雨愁黄昏長條半落荔枝浦臥樹獨秀桄榔園¶
豈惟幽光留夜色直恐冷豔排冬温松風亭下荆棘裏¶
兩株玉蘂明朝暾海南仙雲嬌墮砌月下縞衣來叩門¶
酒醒夢覺起繞樹妙意有在終無言先生獨飲勿歎息¶
幸有落月窺清尊¶
　　　再用前韻¶
羅浮山下梅花邨玉雪為骨氷為魂紛紛初疑月挂樹¶
耿耿獨與參横昏先生索居江海上悄如病鶴栖荒園¶
<pb:KR4h0143_WYG_111-28a>¶
天香國豔肻相顧知我酒熟詩清温蓬萊宫中花鳥使¶
緑衣倒挂扶桑暾抱叢窺我方醉臥故遣啄木先敲門¶
麻姑過君急掃灑鳥能歌舞花能言酒醒人散山寂寂¶
唯有落蘂粘空尊¶
　　　追餞正輔表兄至博羅賦詩為别¶
孤臣南游墮黄菅君亦何事來牧蠻艤舟蜑户龍岡窟¶
置酒椰葉桄榔間髙談巳笑衰語陋傑句尤覺清詩孱¶
博羅小縣僧舍古我不忍去君忘還君應回望秦與楚¶
<pb:KR4h0143_WYG_111-28b>¶
夢渉漢水愁秦闗我亦坐念髙安客神遊黄蘗參洞山¶
何時曠蕩洗瑕謫與君歸駕相追攀棃花寒食隔江路¶
兩山遙對雙煙鬟歸耕不用一錢物惟要兩脚飛孱顔¶
玉牀丹鏃記分我助我金鼎光斕斑¶
　　　再用前韻¶
樂夭雙髩如霜菅始知謝遣素與蠻我兄緑髪蔚如故¶
已了夢幻齊人間蛾睂勸酒聊爾耳處仲太忍茂𢎞孱¶
三杯徑醉便歸臥海上知復幾往還連姢六么趁蹋鞠¶
<pb:KR4h0143_WYG_111-29a>¶
杳眇三疊縈陽闗酒醒夢斷何所有落花流水空青山¶
忽驚鐃鼔發半夜明月不許幽人攀贈行無物惟一語¶
莫遣瘴霧侵雲鬟羅浮道人一傾蓋欲繫白日留君顔¶
應知我是香案吏他年許綴蓬萊班¶
　　　四月十一日初食荔支¶
南邨諸楊北邨盧(謂楊梅/盧橘也)白華青葉冬不枯垂黄綴紫¶
煙雨裏特與荔支為先驅海山仙人絳羅襦紅紗中單¶
白玉膚不須更待妃子笑風骨自是傾城姝不知天公¶
<pb:KR4h0143_WYG_111-29b>¶
有意無遣此尤物生海隅雲山得伴松檜老霜雪自困¶
樝棃麤先生洗盞酌桂醑氷盤薦此赬虬珠似開江鰩¶
斫玉柱更洗河豚烹腹腴(予嘗謂荔支厚味髙格兩絶/果中無比惟江鰩柱河豚魚)¶
(近之/耳)我生渉世本為口一官乆巳輕蓴鱸人間何者非¶
夢幻南來萬里眞良圖¶
　　　同正輔表兄游白水山¶
偉哉造物眞豪縱攫土搏沙為此弄擘開翠峽走雲雷¶
截破奔流作潭洞因隨化人履巨迹得與仙兄躡飛鞚¶
<pb:KR4h0143_WYG_111-30a>¶
曵杖不知巖谷深穿雲但覺衣裘重坐看驚鳥投霜葉¶
知有老蛟蟠石甕金沙玉礫粲可數古鏡寶奩寒不動¶
念兄獨立與世疎絶境難到惟我共永辭角上兩蠻觸¶
一洗胸中九雲夢浮來山髙回望失武陵路絶無人送¶
筠籃擷翠爪甲香素綆分碧銀瓶凍歸路霏霏湯谷暗¶
野堂活活神泉湧解衣浴此無垢人身輕可試雲間鳯¶
　　　次韻正輔同遊白水山¶
祗知楚越為天涯不知肝膽非一家此身如綫自縈繞¶
<pb:KR4h0143_WYG_111-30b>¶
左旋右轉隨繅車誤抛山林入朝市平地咫尺千褒斜¶
欲從稚川隠羅浮先與靈運開永嘉首參虞舜欵韶石¶
次謁六祖登南華仙山一見五色羽雪樹兩摘南枝花¶
赤魚白蟹箸屢下黄柑緑橘籩常加糖霜不待蜀客寄¶
荔枝莫信閩人誇恣傾白蜜收五稜細劚黄土栽三椏¶
朱明洞裏得靈草翩然放杖凌蒼霞豈無軒車駕熟鹿¶
亦有鼔吹號寒鼃仙人勸酒不用勺石上自有樽罍窪¶
徑從此路朝玉闕千里莫遣毫釐差故人日夜望我歸¶
<pb:KR4h0143_WYG_111-31a>¶
相迎直到長風沙豈知乗查天女側獨倚雲機看織紗¶
世間誰似老兄弟篤愛不復相疵瑕相攜行到水窮處¶
庶幾一見留子嗟千年枸杞嘗夜吠無數草棘工藏遮¶
但令凡心一洗濯神人仙藥不我遐山中歸來萬想滅¶
豈復回顧雙飛雅¶
　　　張競辰永康所居萬卷堂¶
君家四壁如相如巻藏天禄吞石渠豈惟鄴侯三萬軸¶
家有世南行祕書兒童拍手笑何事笑人空腹談經義¶
<pb:KR4h0143_WYG_111-31b>¶
未許中郎得異書且與楊雄說竒字清江縈出碧玉環¶
下有老龍千古閑知君好事家有酒化為老人夜扣闗¶
留侯之孫書滿腹玉函寶方何用讀濠梁空復五車多¶
圯上從來一編足¶
　　　送别¶
鴨頭春水濃如染水面桃花弄春臉衰翁送客水邊行¶
沙襯馬蹄烏㡌㸃昻頭問客幾時歸客道秋風落葉飛¶
繫馬緑楊開口笑傍人依約見斜暉¶
<pb:KR4h0143_WYG_111-32a>¶
　　　再過泗上¶
眼明初見淮南樹十客相逢九呉語旅程已付夜帆風¶
客睡不妨背船雨黄柑紫蟹見江梅紅稻白魚飽兒女¶
慇懃買酒謝船師千里勞君勤轉櫓¶
　　　清逺舟中寄耘老¶
小寒初度梅花嶺萬壑千巖背人境清逺聊為泛宅行¶
一夢分明墮鄉井覺來滿眼是湖山鴨緑波搖鳯凰影¶
海陵居士無雲梯嵗晩結廬潁水湄山腰自懸蒼玉珮¶
<pb:KR4h0143_WYG_111-32b>¶
野馬不受黄金羈門前車蓋獵獵走笑倚清流數髩絲¶
汀洲相見春風起白蘋吹花散煙水萬里飄蓬未得歸¶
目斷滄浪淚如洗北鴈南來遺素書苦言大浸沒我廬¶
清齋十日不燃鼎曲突往往巢龜魚今年玉粒賤如水¶
青銅欲買囊巳虚人生百年如寄爾七十朱顔能有幾¶
有子休論賢與愚倪生枉却帶經鋤天南看取東坡叟¶
可是平生廢讀書¶
　　　李白謫仙詩¶
<pb:KR4h0143_WYG_111-33a>¶
　我居青空裏君隠黄埃中聲形不相吊心事難形容欲¶
　乘明月光訪君開素懐天杯飲清露展翼登蓬萊佳人¶
　持玉尺度君多少才玉尺不可盡君才無時休對面一¶
　笑語共躡金鼇頭絳宫樓闕百千仭霞衣誰與雲煙浮¶
　¶
　¶
　¶
　¶
<pb:KR4h0143_WYG_111-33b>¶
　¶
　¶
　¶
　¶
　¶
　¶
　¶
御選宋詩巻二十八¶
