# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:44.856354
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷五十九
<pb:KR4h0143_WYG_061-1a>¶
　欽定四庫全書¶
御選宋詩巻五十九¶
　　五言長律三¶
　　　朱長文¶
　　　　仲春上丁知府金部躬率僚宷釋奠於先聖既¶
　　　　而升公堂命學官講書竊惟中庸之篇自安定¶
　　　　先生嘗以是誨人閱歳既久嗣音者稀某孤陋¶
　　　　無似竊慕前哲其啓講也今龍閣黄公嘗臨之¶
<pb:KR4h0143_WYG_061-1b>¶
　　　　其終講也金部使君又臨之郡儒在列咸與榮¶
　　　　觀輙成五言律詩二十韻敘謝¶
　天意紹斯文成書在聖孫一篇窮妙理萬古誦微言美¶
　行敷華葉精誠固本根並明參日月幽贊極乾坤奥義¶
　誰鑽仰真儒善討論(謂安定/先生也)披雲觀泰華行水自崑崙¶
　庠序非才處詩書素志敦崇朝羞倚席暇日廢窺園辨¶
　惑開羣聽濳心到大原意將追往哲學豈為專門盛府¶
　連稱治耆英繼典藩始終臨講席前後枉髙軒全帳羅¶
<pb:KR4h0143_WYG_061-2a>¶
金鼎盈庭倒玉樽旌旗來有慶衿佩寂無喧士識師資¶
貴民知道義尊僖公史館頌鄭校相君存芹藻歡欣意¶
陵阿長育恩中材多杞梓寳器列瑤琨五紀登朝盛羣¶
英著籍繁美哉文正學遺澤洽元元¶
　　劉弇¶
　　　題仰山二十韻¶
維南斗牛下萬仭聳崔嵬日上光先占江盤勢却迴一¶
方䝉雨露幾處對樓臺不逐秦鞭去曾經禹載來雲生¶
<pb:KR4h0143_WYG_061-2b>¶
風慘澹&KR1413;泮谷喧豗險外煙嵐變深中洞府開巖花春¶
灼爍溪鳥暖毰毸飛瀑含清籟乖龍走疾雷平川蕭廟¶
閟半腹鄧壇摧(蕭公兄弟廟在山下鄧/表昔於此上升有壇存)精藴瓊瑰寳奇¶
鍾杞梓材僧軒宜薜荔樵徑怯莓苔旁睨龍洲橘前瞻¶
庾嶺梅仙經饒地脈賦筆讓天台神物多靈貺農田少¶
旱灾隱居須獨行吟詠亦難才何客能依止伊余敢語¶
哉一麾誠繫滯四友阻追陪(謝靈運與族弟惠連何長/瑜荀雍羊璿之共為山澤)¶
(之游時人/謂之四友)未脫紅塵累徒嗟白髮衰夢頻生枕席賞每¶
<pb:KR4h0143_WYG_061-3a>¶
倒樽罍預恐瓜期待圖歸作醉媒¶
　　鄒浩¶
　　　次韻慎微雪¶
萬物歸根後端來兆物華仙姿擬鶴氅雲路擁羊車但¶
喜天時正寧知帝力加有田皆玉粒無樹不瓊花浪說¶
朱蹄馬空餘白首鴉酒邊深薦爽穽處巧藏窊徑斷回¶
樵斧波横倚釣槎髙門委金帛陰壑脫龍蛇功茂豐年¶
榖名喧好事茶叢輕頽瓦竹搖迥動籖牙蝶冷殘初夢¶
<pb:KR4h0143_WYG_061-3b>¶
蜂寒閟兩衙殷勤非俗韻瀟灑是生涯火變人窺異軍¶
濳夜肅譁暗香迷綻蕊新築露平沙寸食方從寄扁舟¶
未可拏只應清興在猶似子猷家¶
　　唐庚¶
　　　峽路¶
上馬復下馬羸軀不暫停鈴聲今古道栁色短長亭亂¶
石波翻雪洪崖岫破青羊歸㳂絶壁鹿飲入寒汀兩岸¶
横遮月中天畧見星雲來通玉壘江去背滄溟春少花¶
<pb:KR4h0143_WYG_061-4a>¶
難折霜多葉易零愛山猶著物畏棧未忘形事業知安¶
在艱危已備經宦游方此始何日遂鴻冥¶
　　　游仙雲宫¶
出郭三竿日横江一葦杭雀飛田有麥蠶罷野無桑下¶
馬危梯滑開門古殿香雨餘丹井溢苔入醮壇荒畫老¶
星辰動碑殘歳月亡鐘聲落城市符祝走村鄉野鳥啼¶
巴蜀山崖刻漢唐臨歸更回首惜此一襟涼¶
　　傅察¶
<pb:KR4h0143_WYG_061-4b>¶
　　　清微亭分韻得空字¶
縹緲千層外縈紆一徑通飛甍明落日巨棟桂斜虹賞¶
眺資公退招邀得調同九天開浩蕩萬象入牢籠水色¶
連晴碧雲容借晩空清來庾公興快挹楚王風座側金¶
罍倒樓昬畫角終明朝車馬客陡覺厭塵紅¶
　　李綱¶
　　　自梅趣汀行小路墝埆危甚六月十一日宿金¶
　　　沙寺¶
<pb:KR4h0143_WYG_061-5a>¶
觸熱過梅川墝嶅鳥道邊林深晴有霧土曠晝稀煙略¶
彴横溪小籃輿礙石偏亂蟬鳴翳薈疊澗瀉潺湲閩嶺¶
雖近止江鄉猶渺然何曾愁瘴癘祇是怯危顛借問勞¶
形役何如穩晏眠遭時正艱棘賦分自迴邅已幸生還¶
里寧辭險著鞭夜涼棲野寺相對月嬋姢¶
　　　自劒浦乘舟至水口溪流方漲備見湍激奔猛¶
　　　之狀賦詩以紀其事¶
避地適南土捨車登葉舟春溪渾帶雨霽石出如牛詰¶
<pb:KR4h0143_WYG_061-5b>¶
曲知操妙飄騰覺去遒煙籠嵐翠滴灘激浪花浮廉利¶
森排㦸盤迴巧轉輈輕生真可戒快意且銷憂灩澦過¶
三峽蓬壺訪十洲平生志江海暮景侣巢由易象觀嘉¶
遯騷經賦逺游扁舟吾入手此外更何求¶
　　　留題天寧明極堂¶
久客若飛蓬年年氣味同猶欣容榻地更得化人宫鬱¶
勃炎蒸極巍峩棟宇雄疎林碎搖月虚館逈含風萬户¶
軒楹外三山指顧中靈潮自朝夕大舶各西東悵望闗¶
<pb:KR4h0143_WYG_061-6a>¶
河逺蒼茫雲海空餘生寄閒曠任運學龎翁¶
　　　檳榔¶
疎林滄海上結實已纍纍煙濕頳虬卵風搖翠羽旗飛¶
翔金鸑鷟掩映籜龍兒濩落咍椰子匀圓訝荔枝當茶¶
銷瘴速如酒醉人遲蔞葉偏相稱蠃灰亦漫為乍餐顔¶
媿渥頻嚼齒愁疲飲啄隨風土端憂化島夷¶
　　汪藻¶
　　　龜山上方¶
<pb:KR4h0143_WYG_061-6b>¶
度險逢幽處憑誰寫壯懷連甍棲絶壁孤塔表長淮地¶
本呉風接山今禹績皆潮聲從殷寺竹影自翻階木杪¶
朱闌出城㘭雪浪埋乾坤迷枉渚霧雨泄陰崖丹葉經¶
寒在蒼洲向晩佳魚龍宵聽唄猿鳥晝窺齋月滿蠙珠¶
實霜清磬石諧僧盂收栢子樵徑埽松釵左宦書無雁¶
南烹菜有鮭風煙欺短髮雲水信殘骸竟作何鄉老虚¶
慚素尚乖江湖今在眼歸合辦青鞋¶
　　廖剛¶
<pb:KR4h0143_WYG_061-7a>¶
　　　題南墩舖(雨中聞猿聲素所未識復度二峻/嶺蓋亦剏見因紀行役之勞云)¶
見說龍巖路猿啼今始聞深林埋宿霧髙嶺出層雲天¶
去頭三尺崖垂足二分只愁雙目眩敢恃一杯醺捫歴¶
泥増滑瘏痡日向曛長安九軌道誰識此艱勤¶
　　　和周材雪詩¶
蜡雪縁何喜春工屬此興宿苖沾潤足盭氣滌除仍亂¶
舞隨空逺輕黏徹體凝漫天飛糝玉極目皎鋪繒帶雨¶
聲初急搏風勢轉増危簷飄䆳幕疎屋灑寒燈瑟縮鴉¶
<pb:KR4h0143_WYG_061-7b>¶
棲怯跳梁犬力勝須臾平坎窞頃刻沒畦塍梅李看山¶
木瓊瑶數塔層寢眠寧有道賦詠愧非能郭履愁離席¶
孫窗但枕肱凍從金井水清挹玉壺氷銀闕何勞問雲¶
臺取次登漁蓑真好畫栁絮足多稱栗冽驚殘歳淒涼¶
憶舊朋戴君聊欲訪郢調忽難應綺席交銀燭清河映¶
玉繩詩成凌鮑謝酒渴飲淄渑天朗醒孤鶴風髙激怒¶
鵬齊宫初入夢曉鼓數聲鼟¶
　　孫覿¶
<pb:KR4h0143_WYG_061-8a>¶
　　　洞庭善慶堂置酒小詩記之¶
幽曲小蓬壺參差見畫圖亂青山四出一碧水平鋪洲¶
蕊紅相照沙茸細欲無蓮房軿百子橘圃聚千奴布榖¶
休催種提壺且勸酤楚腰飛燕燕秦缶和嗚嗚便捷驚¶
囘雪連姢引貫珠西風催畫鷁落日詠驪駒浩蕩川原¶
隔驚呼歳月徂寥寥清夜夢直擬控搏扶¶
　　　妙覺寺適軒¶
古寺秋崖上清風掩半闗晩花明豔豔曉溜落潺潺松¶
<pb:KR4h0143_WYG_061-8b>¶
筍穿堦瘦苔窠蔽石斑翹沙憐鷺靜抱葉看蜂還心以¶
空無累身從病得閒儀曹獨何事終日賦囚山¶
老厭風沙惡安閒且當禪開簾延白月倚杖立蒼煙鳥¶
散人聲裏鐘殘客思邊小蒲風葉偃薄槿露華鮮句好¶
吟鬚斷歡餘醉夢偏人生但如此何處不翛然¶
　　　礱巖¶
日上千峰亂風涵萬壑秋兩崖坼天罅一水漲巖幽絶¶
岸飛橋過尋源秉炬遊倚空翹翠葆漱石走蒼虬老樹¶
<pb:KR4h0143_WYG_061-9a>¶
攙天立奔雲接地流壯懷開浩蕩病骨聳颼飀皓首殊¶
方去清樽盡日留無人與說似勝事滿南州¶
　　周紫芝¶
　　　次韻道卿詠雪約遵歐陽文忠公令不得用鶴¶
　　　玊潔白等字¶
魯史書平尺王春喜可占弄寒初照砌逐吹旋縈簾水¶
逺還迷望山髙遂失尖欺梅時滿樹妬舞或凌襜鵲凍¶
癡如夢兒嬌喜欲拈人應横短櫂誰且卧窮閻壯士知¶
<pb:KR4h0143_WYG_061-9b>¶
何畏衰翁亦懶覘打窗時簌簌拂帽更纖纎獸炭寒仍¶
在駝裘晩自添鷓鴣茶椀釅鸚鵡酒杯甜歳事新愁破¶
詩章舊令嚴遙思庾樓夜萬里一寒蟾¶
　　　染衣亭¶
聞說郊居勝新穿五畝池暗通山窈窕深住碧漣漪驚¶
起紅鸂鶒吹翻緑荔枝雨添衣色秀波渡襪塵遲照眼¶
誰當唾臨流自可詩水清魚莫種秋近荻須移剰欲添¶
風月何當更渺瀰却憐韓吏部埋甕作癡兒¶
<pb:KR4h0143_WYG_061-10a>¶
　　　玉井橋¶
水滿雙鴛沼花開玉井蓮亭浮幽渚外人渡小橋邊白¶
羽參差在跳珠次第圓風髙與芬馥露重借嫣妍青坂¶
釣魚老朱闌聽雨眠時從客容與寧借鷺聫拳向日回¶
征棹歸來賦短篇共邀池上月同看水中天¶
　　吕本中¶
　　　與呉迪吉諸人赴晁季一陳塘范園之游因成¶
　　　十韻¶
<pb:KR4h0143_WYG_061-10b>¶
春風未寂寞頻枉故人車客舎輕寒下邨煙宿雨餘曉¶
紅留隱映新緑上扶疎妙墨懸髙牓殘章得舊書蛟龍¶
忽舒卷草木自清虚渺渺登臨地悠悠水竹居只今那¶
復有本自不闗渠塘水空遺廟鼉淙亦故墟同行喜佳¶
士所到即吾廬政恐習池飲風流却未如¶
　　　曹南過五丈河隄入城訪顔岐夷仲清談久之¶
　　　乃歸¶
春色不自惜落花如許愁晴天一望逺漕水十分流每¶
<pb:KR4h0143_WYG_061-11a>¶
繞長堤去頻因好句留相隨覓季主不必貸河侯論極¶
文章秘居兼竹石幽和風落香燼晚日汎茶甌壯節知¶
無用諸儒誤見収江山亦在眼歳月忽忘憂南郭今喪¶
我長卿仍倦遊漫成長韻律勝與小蠻謳簿領憎頻過¶
塵埃懶再謀何須五湖口風雨轉船頭¶
　　　嚴州九日坐上呈胡明仲常子正¶
今年得交舊九日㑹嚴州城角風雲暮天涯景色秋功¶
名有長鋏行李付扁舟苦恨三年别聊因一笑留病添¶
<pb:KR4h0143_WYG_061-11b>¶
文字懶老恥稻粱謀活國須公等吾生便可休¶
　　陳與義¶
　　　道中書事¶
臨老傷行役籃輿歳月奔客愁無處避世事不堪論白¶
道含秋色青山帶雨痕壞梁斜鬭水喬木密藏村易破¶
還家夢難招去國魂一身從白首隨意答乾坤¶
　　　晚晴野望¶
洞庭微雨後涼氣入綸巾水底歸雲亂蘆叢返照新遙¶
<pb:KR4h0143_WYG_061-12a>¶
汀横薄暮獨鳥渡長津兵甲無歸日江湖送老身悠悠¶
兼倚杖悄悄自傷神天意蒼茫裏村醪亦醉人¶
　　曾幾¶
　　　雪中登王正中書閣¶
對雪誰同語登樓似欲仙人家修月户丈雪㪚花天山¶
擁鈎簾外江横隱几前寒深落雁渚清集釣魚船扶病¶
從摩詰消愁得仲宣庋書明細字烹茗濕疎煙月好還¶
同夢詩成已下絃明年倘相憶為一到闗邊¶
<pb:KR4h0143_WYG_061-12b>¶
　　沈與求¶
　　　曾宏父作詩别行簡索僕同賦¶
俗間忘勝踐客裏度春愁拄頰真狂計焦頭乏逺謀剛¶
疎徒自許德怨浪相求奏乏三千牘詩慚一百籌豈能¶
資宦達端合辦歸休遣興鵞兒酒銷魂燕子樓枯笻青¶
草渡老屋白蘋洲此意無窮樂今懷未滿憂轉喉寧問¶
諱繞指叵思柔二妙看騰躍頻年歎滯留花時閉深院¶
雲際渺輕舟應念騎曹椽平生信謬悠¶
<pb:KR4h0143_WYG_061-13a>¶
　　曹勛¶
　　　和賀子忱喜雪¶
藴玉梅初豔埋青麥自豐漸冰留水硯時喜拂窗風能¶
賦懷王粲開樽憶孔融警寒方認鶴埽徑屢嗔童色動¶
書帷白寒侵蠟炬紅剡溪方逸想秀句墮春工豈意疎¶
慵外猶存引領中君須乘暖景一笑得相同¶
　　　用李參政游延福寺韻上之¶
落日泉南郡秋風嶺北城台符均庶等杖屨喜幽行與¶
<pb:KR4h0143_WYG_061-13b>¶
客情文重持懷事物輕致君皆典禮躋俗向丕平相業¶
甌名在詞華鉢韻成豈惟才廣大且復性澄泓賤子欣¶
承庇微官得代耕孤單常自畏比數欲誰名槖有書千¶
巻家無屋一楹朝廷今再造心跡漸雙清山轉客容薄¶
天迷海色横心期奉圮履鎔治在髙情¶
　　朱橰¶
　　　九日與數客登善福院之絶頂晚飲茗飲閣予¶
　　　以病先歸賦十二韻¶
<pb:KR4h0143_WYG_061-14a>¶
風日追佳節一川秋意昬臨髙分石磴却立數煙村楚¶
製隨雲物蠻花照酒痕龍山嗟未久藍水想空存鴻雁¶
頻収唳茱茰幾斷魂拍肩尋熟路登閣換餘樽鐘梵規¶
繩闊親朋笑語温加籩攜海嶠聞笛憶鄉園夢記南柯¶
守兵看左角奔詩凡羞晉宋髮短任乾坤汝輩禪心起¶
今生道眼渾不知東嶂外灩灩湧金盆¶
　　　姚大本以李義山詩韻作詩題息軒繼作¶
隱几心疑水攜盆影照山六窗開畔岸一榻埽中間柏¶
<pb:KR4h0143_WYG_061-14b>¶
子方饒舌花枝忽解顔定餘牛自牧夢起蝶相闗閶闔¶
初無路蓬萊别有班藏舟知夜失面壁竟西還老矣從¶
他笑公乎伴我閒乾坤詩更好分寸許躋攀¶
　　鄭剛中¶
　　　和方景南乍晴¶
闌暑如秋近淮濆氣已清風雷驚夜雨鐘皷報新晴霧¶
散槐庭曉雲開魏闕明馬行朝露穩人喜積陰傾初鳥¶
方爭出殘蟬莫亂鳴小窗偏得睡更待晚涼生¶
<pb:KR4h0143_WYG_061-15a>¶
　　　擬送楊帥¶
久戍思賢日中興入覲時旌旗生喜氣梅栁動寒枝報¶
國心偏苦安邊計自奇一軍常北出萬騎絶南窺結軌¶
聞修好櫜弓謹退師浩歌藏戰甲雅拜習朝儀天近雷¶
風迅雲深雨露滋告庭行有命祖載敢無詩雪意留金¶
勒歌聲寄玉巵明年秋秫賤釀酒約歸期¶
　　黄公度¶
　　　鳥影度寒塘¶
<pb:KR4h0143_WYG_061-15b>¶
秋色滿瀟湘天寒元鳥翔數聲離疊嶂片影度横塘風¶
翮搏寥廓煙蹤入渺茫乍隨萍荇沒還共水雲長冷浸¶
千尋碧斜侵兩岸霜凝眸西塞逺幾㸃帶殘陽¶
　　范浚¶
　　　避盜泊舟武康逺光亭下與同行分和杜工部¶
　　　詩傷秋及宿江邊閣(録一首/)¶
帶郭人煙少通村徑路微水光浮棟宇野色動窗扉小¶
樹無重數前山不合圍艱危臨虎窟奔迫詭牛衣白舫¶
<pb:KR4h0143_WYG_061-16a>¶
竟何適丹楓看即稀西園小茒屋知復幾時歸¶
　　周必大¶
　　　明堂慶成二十韻¶
親饗嚴三歳邦彝重九筵祖宗垂統大天地著功全惟¶
睿崇昭振于時展吉蠲發揮皇祐日潤色紹興年稽古¶
千齡契齋心十日專揭名新扁牓(御書明堂及/明堂之門)書册屏¶
葷羶(祝冊御名以九/月之七日書)假廟陰雲剥升煙皓月圓無風搖¶
燭影有瑞燦星躔不值連宵雨那彰倐霽天二觴猶翼¶
<pb:KR4h0143_WYG_061-16b>¶
翼百拜愈乾乾(三日行禮/上拜百餘)歸次徒勞奏(酌獻畢有司依/舊制請歸小次)¶
(上弗許立俟/亞終獻行禮)回班特許朘(駕來百官例/側班階止之)賀儀隨仗入霑¶
澤御樓宣(禮畢即時垂拱殿受賀/黎明御樓聖躬益莊)獻胙金絲合簪花錦¶
繡鮮慈皇顔有喜聖孝古無前(肆赦方畢即時獻胙/德夀宮禁衛皆賜花)和¶
氣騰都邑歡聲遍海壖祺祥應曼羨夀禄自延綿臣也¶
芻蕘賤恩斯雨露偏執綏華蓋裏草赦玉堂邊(玉堂/殿名)第¶
頌甘居後逢辰幸獨先四方今日靖申誦我將篇¶
　　范成大¶
<pb:KR4h0143_WYG_061-17a>¶
　　　除夜書懷¶
運斗寅杓轉周天日御迴夜從冬後短春逐雨中來髩¶
緑看看雪心丹念念灰有懷憐斷雁無思惜疎梅絮厚¶
眼生纈蔬寒賜轉雷燭花紅瑣碎香霧碧徘徊昨夢書¶
三篋平生酒一杯牀頭新歴日衣上舊塵埃搖落何堪¶
栁紛紜各夢槐隙光能幾許世事劇悠哉岐路東西變¶
羲娥日夜催頭顱元自覺懷抱故應開踴躍金何意青¶
黄本自災身謀同斥鷃政爾願蒿萊¶
<pb:KR4h0143_WYG_061-17b>¶
　　　次韻郊祀慶成¶
帝德重堯緒天心與舜禋慶期符後甲元日際初辛土¶
緯扶南極旄胡拱北辰律諧風自艮衡正斗垂寅桂燎¶
靈宫曉蕭脂太室晨百神森壁壘萬衛密鉤陳日月青¶
旗色雷霆玊輅塵洗兵銀漢水收雪紫壇春天步臨黄¶
道仙班像玉宸陶匏宗素樸琮璧慕精純祕祝裒時對¶
髙斿&KR1554;下賓金鐘鳴傑簴朱火熭芳薪日麗雞竿矗天¶
旋鳯律新端門敷錫後六合共絪緼¶
<pb:KR4h0143_WYG_061-18a>¶
　　　上元紀呉中節物俳諧體三十二韻¶
斗野豐年屢呉臺樂事并酒壚先疊鼓(歳後即旗亭先/擊鼓不已以迎)¶
(節/意)燈市蚤投瓊(臘月即有燈市珍奇者數人醵/買之相與呼盧彩勝者得燈)價喜膏¶
油賤祥占雨雪晴篔簹仙子洞(坊巷燈以連枝竹縛/成洞門多處數十重)萏¶
萏化人城(蓮花燈/最多)檣炬疑龍見(舟人接竹桅檣之表/置一燈望之如星)橋¶
星訝鵲成(橋/燈)小家厖獨踞(犬/燈)髙閈鹿雙撐(鹿/燈)屏展輝雲¶
母(琉璃/屏風)簾垂晃水精(琉璃/簾)萬窗花眼密(萬眼燈以碎羅/紅白相間砌成)¶
(工夫妙天下/多至萬眼)千隙玉虹明(琉璃球燈每一/隙映成一花)薝蔔丹房桂¶
<pb:KR4h0143_WYG_061-18b>¶
(梔子/燈)葡萄綠蔓縈(葡萄/燈)方縑繙史册(生絹糊大方燈/圖畫史册故事)圓¶
魄綴門衡(月/燈)擲燭騰空穩(小毬燈時/擲空中)推毬滚地輕(大滚/毬燈)¶
映光魚隱見(琉璃壺缾貯水/養魚以燈映之)轉影騎縱横(馬騎/燈)輕薄行¶
歌過顛狂社舞呈(民間鼔樂謂之社火/大抵以滑稽取笑)村田蓑笠野(村/田)¶
(樂/)街市管絃清(街市/細樂)里巷分題句(每里門作長燈/題好句其上)官曹¶
别扁名(官府名額多以/絹或琉璃照映)旱船遙似泛(夾道陸行為競渡/之樂謂之划旱船)¶
水儡近如生(水戲照/以燈)鉗赭裝牢户(獄/燈)嘲嗤繪樂棚(山棚/多畫)¶
(一時可嘲/誚之人)堵觀瑤席隘喝道綺叢爭禁鑰通三鼓歸鞭¶
<pb:KR4h0143_WYG_061-19a>¶
任五更桑蠶春繭勸(春蠒自臘月即入食/次所以為蠶事之兆)花蝶夜蛾迎¶
(大白蛾花無貴賤悉/戴之亦以迎春物也)鳧子描丹筆(紅畫鴨子/相餽遺)鵞毛剪雪¶
英(剪鵞毛為雪花/與夜蛾並戴)寳糖珍粔粒(䭔拍呉中謂芝寳/糖䭔特為脆美)烏膩¶
美飴餳(鳥膩糖即白餳/俗言能去烏膩)撚粉團欒意(糰/子)熬稃腷膞聲(炒/糯)¶
(糓以卜俗名孛婁/北人名糯米花)筳篿巫志怪香火婢輸誠(俗謂正月/百草靈故)¶
(帚葦針箕之屬皆卜/焉多婢子之輩為之)箒卜拖裙驗(敝帚繫裙以/卜名埽帚姑)箕詩落¶
筆驚(即古紫姑今謂之/大仙俗名筲箕姑)微如針屬尾(以針姑卜伺其尾/相屬為兆名針姑)¶
賤及葦分莖(葦莖分合為/卜名葦姑)末俗難訶止佳辰且放行此¶
<pb:KR4h0143_WYG_061-19b>¶
時紛僕馬有客靜柴荆幸甚歸長鋏居然照短檠生涯¶
惟病骨節物尚鄉情掎摭成徘體咨詢逮里甿誰修呉¶
地志聊以助譏評¶
　　　閶門初泛二十四韻(并序/)¶
　　淳熙丙午重九後十日家人輩以余久病適新修¶
　　小舫勸扶頭一出以禳袚屯滯遂至北城檢校桃¶
　　花塢出闗傍漕河望楓橋横塘中路而還故有即¶
　　事詠景唐律之作¶
<pb:KR4h0143_WYG_061-20a>¶
好在馳煙路平生載酒行摧殘身久病契闊歳頻更昨¶
夜燈花曉今朝稻把晴出門新夢境觸目舊詩情水逺¶
推篷眩天寛倚柁驚轉灣添繂挽罨岸并篙撐舫後裝¶
兒女艫前酌弟兄醅香新麯嫩茗味小春輕紅皺分霜¶
果黄蔫撚夕英纈林疎露屋朱閣靜臨城桃塢論今昔¶
楓橋管送迎山腰樵擔動木末酒旗明竟日窑煙直中¶
流塔影横數帆殘照滿一笛暮江平㬠網楓邊桁牽罾¶
栁際棚岫雲縈石住田水穴堤鳴過渡牛歸宿穿籬犬¶
<pb:KR4h0143_WYG_061-20b>¶
吠獰魚寒猶作陣雁逺更聞聲急㯭潮痕出疎鐘暝色¶
生鄰翁欣問訊逋客愧寒盟一昨成歸卧於今負耦耕¶
生涯多塌颯心曲漫崢嶸猿鶴休多怨菰蓴尚可羮藥¶
囊吾厭苦扶憊且班荆¶
　　　丙午新年六十一歳俗謂之元命作詩自貺¶
歳復當生次星臨本命辰四人同丙午初度再庚寅長¶
狄名猶記沙隨㑹若新童心仍竹馬暮境忽蒲輪鏡裏¶
全成老尊前略似春三年歸汶上千日卧漳濱剛長交¶
<pb:KR4h0143_WYG_061-21a>¶
新泰陰消脫舊屯網蛛縈藥裹竇犬吠醫人窗下烏皮¶
几田間紫領巾鯢淵方止水鯤海任掦塵波匿觀河見¶
維摩示病身顰端還一笑黙識幼中真(文潞公詩云四/人二百四十歳)¶
(况是同生丙午/年僕用此事也)¶
　　陸游¶
　　　壬辰十月十三日自閬中還興元游三泉龍門¶
　　　十一月二日自興元適成都復攜兒曹往遊賦¶
　　　詩¶
<pb:KR4h0143_WYG_061-21b>¶
勝地惜輕别短笻成後遊門呀一徑異木落四山秋野¶
鴿翔深竇蟠蛟擅古湫棧危縈峭壁橋迥跨奔流白雨¶
穿林至腥風巻地浮真成起衰病不但洗孤愁登陟知¶
難再吟哦為小留回頭即萬里雪滿戴溪舟¶
　　　平都山(忠州酆/都縣)¶
名山近江步蠟屐得閒行犇鹿衝人過藏丹徹夜明唐¶
碑多斷蝕梁殿半敧傾洞口雲常湧簷牙柏再榮行逢¶
負籠客卧聽送船聲乞我誅茅地靈苖得共烹¶
<pb:KR4h0143_WYG_061-22a>¶
　　　秋雨排悶¶
今夏久無雨從秋却少晴空濛迷逺望蕭瑟送寒聲衣¶
潤香偏著書蒸蠧欲生壞簷聞瓦墮漲水見隄平溝溢¶
池魚出天低塞雁征螢飛明暗廡蛙閙雜疎更藥醭時¶
須焙舟閒任自横未憂荒楚菊直恐敗呉秔夜永燈相¶
守愁深酒細傾浮雲㑹消散鼓笛賽西城¶
　　　憶昔¶
憶昔西征日飛騰尚少年軍書插鳥羽戍壘候狼煙渭¶
<pb:KR4h0143_WYG_061-22b>¶
水秋風夜岐山曉雪天金鞿馳叱撥繡袂舞嬋姢但恨¶
功名晩寧知老病纒虎頭空有相麟閣竟無縁壯士埋¶
巴峽(獨孤/䇿)孤身卧海壖安西九千里孫武十三篇裘歎¶
蘇秦敝鞭憂祖逖先何時聞詔下遣將入幽燕¶
　　　初夏¶
已過浣花天行開解粽筵店沽浮蠟酒歩艤載秧船古¶
俗交情久豐年樂事偏出波蓴菜滑上市鮆魚鮮僧閣¶
梅山麓漁扉禹廟壖丹青不可畫得句一欣然¶
<pb:KR4h0143_WYG_061-23a>¶
　　　出遊¶
八月石帆秋聊為汗漫遊本因尋友去却為看山留小¶
草題僧壁長吟上驛樓月能從劇飲天可寄閒愁髙下¶
評泉品縱横記酒籌花開遇門入水長信船流骯髒人¶
雖棄脂韋我自羞此心君不信試往問沙鷗¶
　　楊萬里¶
　　　擬進士金波麗鳷鵲詩¶
曳練為銀漢鎔金作月波桂花斜麗處鳷鵲得光多雲¶
<pb:KR4h0143_WYG_061-23b>¶
葉三秋淨菱花一鏡磨宫簷輝水竹觀影淡星河霧濕¶
殘宵柝霜明欲曉珂螭頭餘映在劒珮已相摩¶
　　　淳熙甲辰十月一日擬省試萬民觀治象詩¶
魏闕春風裏豐城曉日端三朝垂治象萬姓得榮觀老¶
穉看如堵章程炳若丹九天新雨露一札妙龍鸞逺覽¶
周官舊重瞻漢詔寛歡聲将喜氣銷盡栁邊寒¶
　　　擬歸院栁邊迷詩¶
玊殿朝初退金門馬不嘶院深歸有處栁暗迹都迷紫¶
<pb:KR4h0143_WYG_061-24a>¶
陌春無際青絲舞正齊風煙忘近逺樓閣間髙低殘雪¶
鶯聲外斜陽鳯掖西少陵花底路物物獻詩題¶
　　朱熹¶
　　　春雪用韓昌黎韻同彭應之作¶
既有陽春曲那無白雪謠連天飛不斷著地暖還銷未¶
掩髙人户難齊衲子腰稍開銀世界漸長玉枝條興盡¶
愁煙艇行迷認野橋酒腸渾欲凍吟筆為誰搖殘臘成¶
三白餘寒又一朝香隨梅蕊落輕伴栁花飄神女羞捐¶
<pb:KR4h0143_WYG_061-24b>¶
佩鮫人敢獻綃東皇應好事避舎亦相饒¶
　　　寄雲谷瑞泉菴主¶
憶昔誅茒日山房我自名風埃猶俗累煙雨負巖耕多¶
謝空門侣能同物外情肯來分半壑聊爾度平生少待¶
清秋日閒尋逺嶽盟不知誰是客一笑絶塵纓¶
　　　擬縣補以蟲鳴秋詩¶
天籟誰為主乘時各自鳴如分百蟲響來助九秋清未¶
歇吟風調先催泣露聲乾坤闢氛氣草木斂華英易斷¶
<pb:KR4h0143_WYG_061-25a>¶
愁人夢難安嬾婦驚惟應廣成子萬感不闗情(古語云/絡緯鳴)¶
(懶婦驚/見詩疏)¶
　　　三月晦日與諸兄為率真之約徘徊石馬晩集¶
　　　保福偶成短句奉呈聊發一笑¶
春服明朝換晴川漲緑陰追隨皆勝侣邂逅即初心社¶
蹟莓苔古禪扉竹樹深移尊真惜日畢景共披襟儉德¶
遵賢範哇詞愧雅音清和應更好逸想寄雲岑(是日約/後㑹為)¶
(仙洲/之遊)¶
<pb:KR4h0143_WYG_061-25b>¶
　　王十朋¶
　　　元鳥至¶
昆蟲方啓户元鳥亦知辰去自肓風候來逢化日春深¶
條煙雨濕廣厦羽毛新故壘尋遺跡雕梁拂舊塵早鶯¶
宜結友秋雁不同賓嘉爾能知義無忘舊主人¶
　　　遊開先寺觀香爐瀑布諸峰讀李蘇二仙詩知¶
　　　廬阜之勝在是紀以十韻¶
廬山何處好勝地有開先瀑水潄寒玉香爐生紫煙碧¶
<pb:KR4h0143_WYG_061-26a>¶
霄常近日黄石不知年雁蕩龍湫合豐城寳劒連龜行¶
似朝斗鶴唳欲沖天馬尾只自洗牛頭奚用穿雄辭惟¶
太白妙句更蘇仙寺占星流處橋飛月出邊碑方閱華¶
藏夢巳到棲賢明日游三峽歸心定決然¶
　　　知宗柑詩用韻頗險予既和之復取所未用之¶
　　　韻續賦一首三十韻¶
書閱掦州貢功觀禹化覃香苞分橘柚秋色動江潭(李/德)¶
(裕橘賦動江/潭之秋色)破暑花凝雪凌寒葉染藍金衣晴日照(唐/宰)¶
<pb:KR4h0143_WYG_061-26b>¶
(相賀柑子表云緑/葉含煙金衣爛日)朱實碧波涵(栁子厚詩何人/摘實見垂珠)未上諸¶
侯計曾聞四皓談顔歡陸績母業世李衡男送客愈吟¶
桂(韓退之送桂州嚴大/夫詩云家自種黄柑)記時坡詠儋(東坡在儋耳詩一/年好景君須記正)¶
(是橙黄/橘綠時)洞庭夸浙右温郡冠江南節物清霜重家山綠¶
蒂含青黄出籬落朱綠耀林嵐(栁子厚詩密林耀朱綠/坡詩竹籬茒舎出青黄)¶
昔貢千金顆遙馳萬里函(宣政間温州貢柑/每顆值一二千)新宜薦寢¶
廟香可供瞿曇䕫子那能比羅浮未許參(予往在䕫府/食黄柑味頗)¶
(佳然不及温柑逺甚去冬至泉/州始食羅浮柑又逺不及䕫子)何人傳黄陸端類列非¶
<pb:KR4h0143_WYG_061-27a>¶
聃在品寧為四(李直方第果實/名柑子第四)䝉恩或賜三(李徳裕賦/序上賜宰)¶
(臣等朱橘/各三枚)鄉情寄初熟旅况憶幽探嘉拜親開合珍藏¶
淨洗甔(甔瓦器也新柑貯以/瓦器則久而不爛)行將解印綬歸種當田蠶¶
根向横陽覓(温柑以乎陽/縣泥山為最)泥尋斥鹵擔(種柑宜/鹹地)荒蕪耘¶
徑草封植伴溪柟不用千頭富聊資一餉湛茅齋闢杜¶
甫仙井吸蘇躭(神仙蘇耽/鑿井種橘)佳境妙餐蔗閒庭勝蒔苷(苷/甘)¶
(草也醫家謂之國老栁子/厚詩蒔藥閒庭延國老)雁行三峽荔奴視四明蚶欲¶
繼花為譜(歐公作/牡丹譜)應同栁駐驂(歐公栁詩攀條/莫惜駐征驂)禦偷籬¶
<pb:KR4h0143_WYG_061-27b>¶
著棘愁凍灌添泔(泔米汁也鄉人/冬月用以灌柑)掩映青雲葉光華碧¶
玉篸釀成浮甕蟻蒸辟蠧書蟫(柑橘花蒸以為香/可辟衣書之蠧)䕶蔕¶
期存乳(柑欲致逺必/以蠟塗其蔕)留皮欲去痰(皮能下氣醫/家用以治痰)恨無親¶
可遺松慘白巖菴¶
　　　擬賦江南寄梅花詩¶
蔚宗居隴首陸凱在江南手折梅花寄人逢驛使堪呉¶
都尋半吐楚岸摘新含雪裏開纔一樓頭弄未三情深¶
殊折栁意重勝題柑溪上千株玉歸與待自探¶
<pb:KR4h0143_WYG_061-28a>¶
　　林光朝¶
　　　癸已東宫生日¶
昭代濬源逺髙秋寳月前神光浮蜀道瑞氣貫秦川銀¶
榜應如舊金莖若箇邊龍樓清晝出鶴禁彩雲連妙選¶
衣冠藪旁開道德淵重爻分九六曲禮盡三千歳閏縁¶
長歴霜清欲上弦每看禖燕日已入夢熊篇沆瀣通三¶
殿笙鸞共一天東明到西極作頌自年年¶
　　陳造¶
<pb:KR4h0143_WYG_061-28b>¶
　　　再遊殖軒小酌¶
生世吱喧靜平章有不如宦途吾畫虎濠上子知魚去¶
索長安米歸紬笠澤書兹軒住蒼莾勝日復躊躇酒琖¶
扶頭後鶯聲禁火餘蘭風度樽俎蝶翅略襟裾有底煙¶
霄意便為水竹居可須供麯糵未後課耰鋤花蓓紅酣¶
日池光碧浸虚鶴頭依緑荇龍骨鬧清渠詩境因超忽¶
愁端得破除時從一吟醉小計百車磲¶
　　姜特立¶
<pb:KR4h0143_WYG_061-29a>¶
　　　湖光為劉慶逺作¶
湖水浸坤軸湖光混太清風來縠紋逺夜靜鏡奩平初¶
訝琉璃軟還疑組練横微茫連澤國瀲灩蹙環瀛破碎¶
翻千月泓澄印萬甍雨來添㸃綴日射鬭晶明橋影虹¶
垂澗杉陰幕覆楹魚跳全薦玉山卧半沉瓊小汎依呉¶
榜長謠任楚萍屈原終獨醒李白漫消酲暇日宜呼客¶
平時好濯纓吟哦萬景集未足稱詩情¶
　　　歌豐年¶
<pb:KR4h0143_WYG_061-29b>¶
稔歳非常歳時時霧雨并陂塘留夜月澗谷瀉秋聲卧¶
裌驚宵冷披紗怯曉清水泉俱自足阡陌更無爭荷鍤¶
疏餘浸腰鎌候小晴秫材寒眼富酒興老涎生便覺糟¶
牀注還欣庾粟盈新君鍾瑞慶舊俗迓昇平賽社雞豚¶
具迎神笳鼓鳴支離徒受粟一飽愧斯氓¶
　　　梅澗¶
勝事人間少芳堤盡種梅横枝出疎影蠧枿長蒼苔瀟¶
灑依湍瀨飄零落酒杯戲魚時躍去凍蝶忽飛來宛似¶
<pb:KR4h0143_WYG_061-30a>¶
孤山見還如庾嶺開只將松作友更與竹為媒㢠出千¶
林表真成百卉魁羞爭桃李豔自是棟梁枚止渴將軍¶
智調羮上相材風光無著處吟思發春雷¶
　　陳藻¶
　　　城山¶
雲霧成佳景天明又幾回忽攜詩句入别放畫圖開逺¶
樹沉如立行歌去似來小船衝雨過髙栁接湖栽月傍¶
孤青樹名呼怪石臺故園無夢想近擬築巖隈¶
<pb:KR4h0143_WYG_061-30b>¶
　　樓鑰¶
　　　經筵講詩徹章進詩¶
聖主承丕祚於今歲幾遷昭回光餙物剛健位乘乾善¶
治新更化當陽獨攬權誅鉏及共鯀擢任列閎顛舊日¶
方謀始宸心最急先未遑親政理首務闢經筵恭儉甘¶
卑室尊嚴拱細㫋晝居勤已甚坐侍禮無前講徹詩三¶
百時逢運半千諸儒深論說六義極摩研俯閱毛公傳¶
旁參鄭氏箋慨尋中古意重是素王編舊本三千首終¶
<pb:KR4h0143_WYG_061-31a>¶
存十二篇雖遭煨燼厄所賴詠歌全開迹因農事安民¶
在井田成功時邁勺興業大明緜東國思平賦南山樂¶
得賢艱難由后稷勞來美周宣起自紹熙載迨兹嘉定¶
年闗雎後肇彼殷武遂終焉寵數傳中㫖恩光被邇聫¶
神文期繼踵元祐信齊肩内廏頒雲騎雕鞍絢錦韀茗¶
分龍焙品香拂御爐煙舞役咸宣力孤生亦備員少時¶
曾學製老去未忘筌納禄誠休矣歸畊久晏然鈐車俄¶
促召梓里謂登仙詞禁容揮翰天官命典銓豈知侵暮¶
<pb:KR4h0143_WYG_061-31b>¶
境重得侍甘泉朽質何能報孱軀殆欲捐尚思求譎諫¶
海嶽效塵㳙¶
　　杜㫋¶
　　　賦賢已錄(靜觀趙使君喜棋/有是錄約予賦詩)¶
物理因人創神機自古傳揚雄嗟有法孔子歎猶賢勝¶
負存虚實初終謹後先按圖嚴畫井起數象周天百戰¶
期爭道三隅察守邊開基思漢祖復土想周宣審勢攻¶
無備沉幾救未然勝心遊碧落幽思及黄泉冒利魚貪¶
<pb:KR4h0143_WYG_061-32a>¶
餌乘虚雁落弦紛爭忘父子迷惑到神仙守必防重柝¶
攻須出萬全妄興侵伐意私檀殺生權紿弄心懷詐包¶
藏智益元甘辭韜甲胄險志匿山川諱忌真情露矜誇¶
小數專怯圍濳却步貪得暗垂涎見逼難思進相持莫¶
敢前蹈危鬚捋虎役志耳鳴蟬意滿渾忘食神馳更廢¶
眠弱形遭毒手短節不空拳悔誤徒批頰矜髙欲比肩¶
禍胎還隱伏陣勢漫緜延詭道非存正羸師合忌堅設¶
心逾虺蝪攫子甚烏鳶造妙羣心妬趨亡衆目憐淺謀¶
<pb:KR4h0143_WYG_061-32b>¶
徒躁進重地莫輕捐黒白因材見雌黄論豈偏髙人真¶
託興逺見始忘筌鑒戒無忘此防虞蓋有焉請看奕碁¶
句何愧鬭雞篇¶
　　程珌¶
　　　賦得紅藥當堦翻¶
禁近煙光潤堦平日影暄黄麻方草罷紅藥正花翻蒨¶
色浮春動清陰匝午繁心傾青瑣客香滿紫薇垣漏永¶
文書靜天低雨露温人言有仙骨早晩拜明恩¶
<pb:KR4h0143_WYG_061-33a>¶
　　薛師石¶
　　　横參樓和老杜韻¶
僻懶便幽處江湖稱隱心地偏欣改觀樓豁喜初臨暖¶
日低輕帽良朋接短襟潮聲全有韻帆影半回陰翠麓¶
添重色鱸風出淺林嶼頭煙瘴逺沙觜浪痕深寂靜雲¶
歸壑䦨珊月近參人家已鼾睡漁父尚謳吟造化由來¶
久周迴忽見今愛他斜日照顛倒數山沉¶
　　周文璞¶
<pb:KR4h0143_WYG_061-33b>¶
　　　過葛天民新居¶
為憶空山雨因嗟短髩霜幅巾終日仄侍女古時妝烏¶
桕殘林外丹砂舊井傍不留禪月畫只踞淨明牀湖鏡¶
秋容淡雲妝曉露香汲泉須透脈種果便成行使鶴過¶
村店攜奴上野航極知秦外叟全似賀知章對佛稱居¶
士翻經悟法王自將詩檢校尤與竹商量嗟我渾無賴¶
非公不作狂莫移松下石老子要乘涼¶
　　　閒居日有幽事戲作¶
<pb:KR4h0143_WYG_061-34a>¶
竹暗僧窺户莎寒鶴上㕔壁懸陳處士屏貼少微星纍¶
甓為疏圃埋盆學蓼汀自知癡得計當用醉為醒野客¶
兼稱僕幽禽代作伶浴鳧翻碧澗鬭雀墮空庭算數推¶
三甲防身召一丁案頭松葉響牆角柚花馨梵庋堆書¶
笈醪罌隱粟缾茅茨隱煙雨雞犬也忘形¶
　　李昂英¶
　　　觀定堂¶
梵空凭水建蓬荻費芟除岸破羣魚出枝危獨鶴居定¶
<pb:KR4h0143_WYG_061-34b>¶
鐘僧睡早揮麈客談虚月滿龕燈小風停幡影疎供盤¶
多佛果僧飯飽園蔬惟有開山老清髙閉草廬¶
　　林希逸¶
　　　山邨暮歸¶
㸃㸃殘鴉過孤邨帶落暉籬邊聞犬吠山下有人歸逺¶
岫連芳塢長林繞翠微雲深認茅屋風細颺征衣樵唱¶
同尋徑猿驚為叩扉夜深燈火下兒女共依依¶
　　俞桂¶
<pb:KR4h0143_WYG_061-35a>¶
　　　和樂天初夏韻¶
雨脚來山岫溪痕漲岸沙插旗多酒户挂網盡漁家地¶
出綳兒筍園收菜子花春歸鶯囀嬾風急燕飛斜杯瀉¶
青荷葉甌煎白玊茶孤邨流水晩數㸃有歸鴉¶
　　陳允平¶
　　　香匳體¶
小院薫風滿閒庭白晝長蜻蜓楊栁岸鸂鶒芰荷塘雲¶
合朱簷卸山髙翠閣涼蔓滋青薜荔芽長紫良薑簾幙¶
<pb:KR4h0143_WYG_061-35b>¶
深深地闌干曲曲廊淡煙瑶草細流水碧桃香幡影重¶
門靜苔痕小篆荒螭盤丹鼎雪龍吸露臺漿琴古翻新¶
調笙沉靜舊簧雨聲犀角枕月色象牙牀掌上雙鸚鵡¶
屏間兩鳯凰石函藏寳劒金鑰啓瑤箱扇雉團清影匳¶
鴛試曉妝霞綃衣窄索雲錦佩玎璫髩攏金蟬矗釵横¶
玉燕翔䘧飄天水碧裙濺鬱金黄太液簫初逺蓬壺漏¶
未央流星飛碧落零雨下銀潢去去人千里迢迢天一¶
方斷腸春洛浦殘夢夜瀟湘¶
<pb:KR4h0143_WYG_061-36a>¶
　　謝翺¶
　　　中秋憶山中人¶
兹夕發清嘯為君楚舞終西風五陵夢涼露九霄中野¶
邏煙常起溪流榜不通天陰無乳兔林盡見飛鴻濕濕¶
雲垂髪丸丸樹偃弓劒歌元武暮塵語白鷗空秖有淮¶
南泪應沾青桂叢¶
　　　雨宿太白(有阜陵書太白/名山賜僧了朴)¶
城中家斧氷此地絶炎蒸天食青童捧龍居白氣升暗¶
<pb:KR4h0143_WYG_061-36b>¶
燈猶宿火寢服尚衷繒客話從前事書傳入内僧風流¶
今獨盡雲物老相仍淨榻搜涼卧危闌入醉凭兩師行¶
下界鳥夢識中乘明發甬南去他山逢智𢎞¶
　　　夜宿雪竇上方(雪竇師剡人住近/支道林買山隱處)¶
眠山枕斧柯獨客愛盤阿畏日生塵夢尋仙到鳥窠下¶
方聞夕磬南斗挂秋河寢服侵雲巻頮泉通瀑和竇分¶
滄海月禪入沃洲歌此地精靈聚中宵弄薜蘿¶
　　黄希旦¶
<pb:KR4h0143_WYG_061-37a>¶
　　　桂華軒¶
剙意抑何嘉軒開號桂華欲髙諸子志先擬素娥家夜¶
影庭間竹秋香檻底花琴清彈渌水酒美酌流霞舊帙¶
惟黄巻新詩罩碧紗定知攀折處從此路非賖¶
　　葛長庚¶
　　　贈鶴林¶
骨氣秋江月文章春苑花片心窮萬法半語辯千邪朝¶
罷雞司曉醉酣蜂報衙未為三島客笑指五雲家騎月¶
<pb:KR4h0143_WYG_061-37b>¶
遊滄海鞭霆歩太霞鬼神私側目袖裏一青蛇¶
　　惠洪¶
　　　陳奉議生辰¶
華國生賢俊江山孕秀靈鴨頭淦水緑螺髻玉笥青敏¶
捷収科第奇豪見典刑笑談回暖律詩句挾風霆官偶¶
求彭澤才宜在漢庭麒麟横逆氣鸑鷟斂修翎民訟多¶
閒日棠陰目滿亭浪傳書課奏須看鼎彝銘仲夏逢佳¶
節非煙聚杳冥數蓂餘一葉推道間千齡阡陌登豐後¶
<pb:KR4h0143_WYG_061-38a>¶
　笙歌爛漫聽綺筵環妙麗夀斚捧娉婷歡洽連更燭情¶
　髙促畫屏九衢花照夜萬井月開扃風颭銀河動天驚¶
　玉露零三台深密處旁有老人星¶
　¶
　¶
　¶
　¶
　¶
<pb:KR4h0143_WYG_061-38b>¶
　¶
　¶
　¶
　¶
　¶
　¶
　¶
御選宋詩巻五十九¶
