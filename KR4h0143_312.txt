# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:50.246556
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選金詩卷二十二
<pb:KR4h0143_WYG_312-1a>¶
　欽定四庫全舊¶
御選金詩巻二十二¶
　　七言絶句四¶
　　　劉從益¶
　　　　宋樓道中¶
　十里羊腸路詰盤過花穿栁幾迴還馬頭忽轉青林角¶
　緑繞人家水一灣¶
　　　　戲荅侯威卿覓墨¶
<pb:KR4h0143_WYG_312-1b>¶
　萬松火厄化緇塵依舊徂徠雪裏春冷劑香螺夔一足¶
　破慳分與畫眉人(宫中取張遇墨燒去膠/以之畫眉謂之畫眉墨)¶
　　　　北園¶
　碧梧斜影落胡牀白葛烏巾滿意涼晏坐不知紅日晚¶
　笋輿歸路麥花香¶
　　　宋九嘉¶
　　　　東州有感¶
　東城衰草沒黄沙故壘周遭小范衙牧豎那知真老子¶
<pb:KR4h0143_WYG_312-2a>¶
龜趺繫馬卧吹笳¶
　　　途中書事¶
幼穉扶輪婦挽轅連顛翁媪抱諸孫饑民羸卒如流水¶
掘盡原頭野薺根¶
老穉扶攜訪熟鄉驛塵滿路殣相望終朝拾穗不盈把¶
只有流民如麥芒¶
攘絲奪麥人爭略烘日吹風天有年湯餅元非小人腹¶
蠒絲都作大夫賢¶
<pb:KR4h0143_WYG_312-2b>¶
　　　被檄從軍¶
不巾不襪栁隂行朝醉南村暮北莊一旦捉將官裏去¶
直驅盲馬陣中央(即所乗盲/馬而言)¶
　　　留别孫俊民姚公茂¶
草根殘日射離觴主席風生熱肺膓此去兜零紅照夜¶
輸君吹笛傍糟牀¶
　　　酴醿菊¶
酴醿風味醺人醉著莫東籬愛酒翁一夜金英全換骨¶
<pb:KR4h0143_WYG_312-3a>¶
冷香晴雪滿秋風¶
　　　蓮社圖¶
野鶩家雞俗好乖虎溪泉石滿塵埃壯哉砥柱頽波裏¶
惟有淵明挽不來¶
　　　卯酒¶
臘蟻初浮社甕篘宿酲正渴卯時投醉鄉兀兀陶陶裏¶
底事形骸底事愁¶
　　雷淵¶
<pb:KR4h0143_WYG_312-3b>¶
　　　讀孔北海傳¶
漢室風流絶建安老瞞父子力排山可憐魯國真男子¶
也著區區七子間¶
　　　濟南汎舟水底見山有感而作¶
南山已在風塵外更恐飛埃涴碧巔一棹晚涼波底看¶
浴沂面目本天然¶
　　　啟母石同裕之賦¶
千古崩崖一罅開强將神怪附郊禖無情頑石猶胎謗¶
<pb:KR4h0143_WYG_312-4a>¶
貝錦從為巷伯哀¶
　　　洮石硯¶
緹囊深複有滄洲丈石春融翠欲流退筆成丘竟何益¶
乗時真欲礪吳鈎¶
　　　過華山懷陳希夷¶
五季乾坤半晦冥先生有意事澄清齁齁四十年來睡¶
開眼東方日已明¶
　　　梅影¶
<pb:KR4h0143_WYG_312-4b>¶
維摩丈室冷於冰千刦蕭然無盡燈天女散花愁不寐¶
夜深髙髻影鬅鬙¶
　　　河山形勝圖¶
髙峰巨塹與天連中國闗防表裏全北岸塵氛重回首¶
不如圖上看風煙¶
　　冀禹錫¶
　　　僧房¶
上方樓觀裌衣寒霜後川原眼界寛我是禪房未歸客¶
<pb:KR4h0143_WYG_312-5a>¶
阿師休作長官看¶
　　李獻能¶
　　　玉華谷同希顔裕之分韻得秋字¶
玉龍落峽噴飛流空翠霏霏晚不收軟脚山堂一壺酒¶
暮涼閒對兩峰秋¶
　　　四皓圖¶
弋繒安足致冥鴻自是兼懷翊賛功謾說壺闗有遺老¶
望思臺上已秋風¶
<pb:KR4h0143_WYG_312-5b>¶
　　　二老雪行圖¶
自笑膠膠擾擾身十年匹馬走紅塵何時雪滿平生屐¶
太華峰前約故人¶
抱琴衝雪又衝風二老風流阿堵中未似村翁眵抹眼¶
火爐頭上話年豐¶
　　　從獵口號四首¶
蓮燭金紗簇簇齊宫槐籠曉尚凄迷景陽鐘罷聽殘漏¶
萬馬銜霜不敢嘶¶
<pb:KR4h0143_WYG_312-6a>¶
閶闔傳符啟九闗一聲清蹕駐南山虎賁先導三千士¶
天馬初離十二閑¶
爛爛龍旂捧日旂從臣遥認赭紅衣天王清曉親弧矢¶
初合今冬第一圍¶
的皪金鎞墮曉星晴天霹靂應絃聲風毛雨血燕雲在¶
未要草間狐兔驚¶
　　李獻甫¶
　　　夏夜¶
<pb:KR4h0143_WYG_312-6b>¶
銀潢淡淡沒疎星一陣涼從雨後生仰看浮雲成獨卧¶
數圍蛛網絡中庭¶
　　　九龍池春望¶
五年外地看清明袖手低回過客亭謝絮楚萍無定著¶
春光如我更飄零¶
　　　興慶池書所見¶
短短菰蒲刺水青翠萍開處鑑波明畫船轉過垂楊外¶
水面風來聞樂聲¶
<pb:KR4h0143_WYG_312-7a>¶
　　　河堤¶
河堤一决豈天窮失在當年固白公誰與麻岡開故道¶
暫教版籍見山東¶
新築河堤要策勲萬人採淨北壖薪青青好借曹州栁¶
舊是中原一段春¶
萬夫巻土障横流負土成山水未收明日落成真盛事¶
誰能作賦擬黄樓¶
　　王渥¶
<pb:KR4h0143_WYG_312-7b>¶
　　　蒙城縣齋¶
穀雨連朝沒麥塲官糧未入長官忙堦庭有雨青蛙閙¶
牢户無人白日長¶
　　　被檄再至揚州制司驛亭有題詩譏予和事不¶
　　　成者云來往二年無一事青山也解笑行人因¶
　　　為解嘲¶
二年奔走道途間知被青山笑往還只向江南南岸老¶
行人應更笑青山¶
<pb:KR4h0143_WYG_312-8a>¶
　　馬天來¶
　　　山中¶
青林寂寂鳥闗闗畫出風煙落照間脫却草鞋臨水坐¶
野雲分我一邊閒¶
　　張本¶
　　　九日月中對菊同禧伯郎中賦¶
花上清光花下隂素娥惜此萬黄金一杯寒露三更後¶
誰信幽人更苦心¶
<pb:KR4h0143_WYG_312-8b>¶
九日餘香伴月明一觴亦足暢幽情青樓夜半琵琶語¶
不說人間有此清¶
子山牢落去江南賦主悲哀尚一堪只恐秋天聞亦苦¶
併催紅雨下霜巖(庾信哀江南賦/唯以悲哀為主)¶
病魂招得未渾全暝倚秋屏豈是禪一夢忽成霜蝶去¶
草深三逕若為眠¶
鬼化斯文念賈生精神琱琢坐寒更一書草就渾衣卧¶
恨殺東方不肯明¶
<pb:KR4h0143_WYG_312-9a>¶
龍山戲馬賞秋光多少新詩入錦囊磨滅英雄豈勝數¶
千年依舊一花香¶
　　申萬全¶
　　　南征道中¶
回首秋風謝敝廬﨑嶇又復逐戎車人生行止元無定¶
一葦江湖縱所如¶
　　李過庭¶
　　　讀公孫𢎞傳¶
<pb:KR4h0143_WYG_312-9b>¶
古來好客數平津我道真龍未必真一箇仲舒容不得¶
不知開閤為何人¶
　　李天翼¶
　　　還家三首¶
幽花雜草滿城頭華屋唯殘土一丘鄉社舊人何處在¶
語音强半是陳州¶
牡丹樹下影堂前幾醉春風穀雨天二十六年渾一夢¶
堂空樹老吾華顛¶
<pb:KR4h0143_WYG_312-10a>¶
殊音異服不相親獨倚荒城淚滿巾秖有青山淡相對¶
似憐我是此鄉人¶
　　劉微¶
　　　春栁應制得城字¶
翠紐圓匀緑線輕著行排立弄新晴更看三月春風裏¶
散作飛花滿鳯城¶
　　馮辰¶
　　　雨後(時年/十三)¶
<pb:KR4h0143_WYG_312-10b>¶
東風花外錦鳩啼喚起西山雨一犁緑滿蔬畦人不到¶
桔橰閒立夕陽低¶
　　王世昌¶
　　　方城東寺海棠¶
苦苣如針草有芒桃花輕薄絮顛狂少陵例有詩沾丐¶
只枉無言到海棠¶
　　李廣¶
　　　自靈泉寺詣偃月山¶
<pb:KR4h0143_WYG_312-11a>¶
立馬松間首重回亂峰無數翠成堆為尋偃月山前路¶
直向白雲深處來¶
　　史士舉¶
　　　超化¶
石根寒溜迸珠璣尋丈驚看雪浪飛我是玉川煙水客¶
蹔來盤礴亦忘歸¶
　　　晉祠¶
小橋流水竹蕭森竹裏人家一徑深只欠東風小籬落¶
<pb:KR4h0143_WYG_312-11b>¶
梅花疎淡月籠隂¶
　　郭邦彦¶
　　　秋夜聞彈箜篌¶
露重花香飄不逺風微梧葉落無聲倡樓何處教新曲¶
夜靜月髙弦索鳴¶
　　　村行¶
棗花初落路塵香燕掠麻池乍頡頏一片雲隂遮十頃¶
賣𤓰棚下午風涼¶
<pb:KR4h0143_WYG_312-12a>¶
芹葉蘆花岸兩邊釣溪石畔落孤鳶小畦引入平流水¶
麻稈森森已拍肩¶
豆葉芃芃麻葉光植禾得雨又催黄田家樂事誰真得¶
牧子行歌醉叟狂¶
　　田錫¶
　　　牧牛圖¶
干戈擾擾徧中州挽粟車行似水流何日承平如畫裏¶
短蓑長笛一川秋¶
<pb:KR4h0143_WYG_312-12b>¶
　　元好古¶
　　　中秋無月¶
佳辰無物慰相思先賞空吟昨夜詩莫怪更深仍坐待¶
宻雲或有暫開時¶
　　　讀裕之弟詩藁有鸎聲栁巷深之句漫題三詩¶
　　　其後¶
阿翁醉語戲兒癡說著蟬詩也道竒吳下阿䝉非向日¶
新篇爭遣九泉知¶
<pb:KR4h0143_WYG_312-13a>¶
鸎藏深樹只聞聲不著詩家畫不成慙媿阿兄無好語¶
五言城下把降旌¶
傳家詩學在諸郎剖腹留書死敢忘(先人臨終有剖/腹留書之語)背¶
上錦囊三箭在直須千古說穿楊¶
　　　題江村風雨圖¶
渡口舟横水拍空墨雲傾雨樹號風江山不到紅塵眼¶
半幅煙綃想像中¶
　　秦略¶
<pb:KR4h0143_WYG_312-13b>¶
　　　雪行¶
匹馬東來冰雪天蒼山手冷墮吟鞭煙中髣髴聞雞犬¶
不覺人家到眼前¶
　　　鳥影過寒塘¶
著眼分明莫作疑從來形影本同歸不應水底青天上¶
更有飛禽仰面飛¶
　　　同希顔裕之賦樂真竹拂子¶
覓箇龜毛抵死難直教擊碎釣魚竿世人不用生分别¶
<pb:KR4h0143_WYG_312-14a>¶
信手拈來總一般¶
　　　少室山卓劒峰¶
神威洗盡世間讐電歇雷閒怒氣收一柄太阿留少室¶
却擎空掌華山頭¶
　　　此身¶
此身日日一簞貧貧裏留殘自在身獨把笻枝行又立¶
東風花栁不嗔人¶
　　　麝香¶
<pb:KR4h0143_WYG_312-14b>¶
山麝逃風逺谷藏一山行過四山香臍堂自養千鈞弩¶
枉怨虞人鼻孔長¶
　　　趙洛道中¶
柔青初散隴頭桑村落人家布穀忙一段蕪菁渾著角¶
葉間猶有幾花黄¶
　　劉昂霄¶
　　　送裕之往洛陽兼簡孫伯英¶
洛水嵩山夀樂堂每從熱惱得清涼竹牀石枕應無恙¶
<pb:KR4h0143_WYG_312-15a>¶
尚可分風供十方¶
　　　題裕之家山圖¶
萬里神州刦火餘九原夷甫有餘辜作詩為報元夫子¶
莫倚家山在畫圖¶
　　　寄申伯勝¶
直氣南山相與髙爭教塵土涴青袍征科頗似曾料理¶
差勝參軍作馬曹¶
執版那能拜下風世間禮數困英雄狂歌醉舞人誰識¶
<pb:KR4h0143_WYG_312-15b>¶
憔悴通泉郭代公¶
連昌能隔幾牛鳴不見令人鄙吝生乗興時思一相訪¶
劇談豪飲見真情¶
　　田紫芝¶
　　　冥鴻亭下第後作¶
眼底功名一物無飛揚跋扈竟何如青雲岐路多辛苦¶
賴得皇家結網疎¶
　　王萬鍾¶
<pb:KR4h0143_WYG_312-16a>¶
　　　春宵¶
風尖月細春猶淺酒冷燈昬夜向深人在西軒愁不寐¶
十年間事總經心¶
　　　江村風雨圖¶
秋風摵摵澹林暉煙靄昬昬失翠微一段蓴鱸江上興¶
蓬窗岑寂夢魂飛¶
　　張仲宣¶
　　　下第¶
<pb:KR4h0143_WYG_312-16b>¶
主司頭腦舊冬烘更著書郎骨相窮曉賦得官何足道¶
直須遮馬困吳融¶
　　　戲題石鹿蜂猴畫卷¶
横槊將軍馬足塵判花學士筆頭春功名果屬丹青手¶
造物如何戲得人¶
　　王敏夫¶
　　　李氏友雲樓¶
霧幕煙迷十二欄壺觴招我一躋攀黄簾卷起湘川竹¶
<pb:KR4h0143_WYG_312-17a>¶
分得西州數㸃山¶
　　徐好問¶
　　　龍門¶
疏鑿西來道路通行人萬古翠微中南山山寺題詩滿¶
一字何曾到禹功¶
　　吕大鵬¶
　　　夏日(北渡/後作)¶
旋移石枕拂藤牀細灑槐隂趂晚涼大地嗷嗷困爐鼎¶
<pb:KR4h0143_WYG_312-17b>¶
老天不肯下殘陽¶
　　　縫掖¶
縫掖無由挂鐵衣劒花生澀馬空肥燈前草就平南策¶
一夜江神泣涕歸¶
　　曹用之¶
　　　憶舊¶
花鳥巡簷喚曉晴喚來和氣滿春城春風二十年前客¶
煮酒青梅也後生¶
<pb:KR4h0143_WYG_312-18a>¶
　　馬舜卿¶
　　　㑹州道中¶
山腰薄雪眩朝暾未放陽和入燒痕一片長安世情月¶
梨花院落幾黄昬¶
　　張子權¶
　　　遊黄華¶
溪流漱石振蒼崖林樹號風吼怒雷為謝山靈幸寛貰¶
漫郎投劾已歸來¶
<pb:KR4h0143_WYG_312-18b>¶
　　張介¶
　　　贈詩人楊叔能¶
我貧自救如沃焦君來過我亦何聊為君欲冩貧士歎¶
才思殊减荒村謡(楊初以荒/村謠得名)¶
　　麻九疇¶
　　　牛歎¶
誰憐宿料一生無身後仍遭金十奴帷蓋却教䝉狗馬¶
不知何事負農夫¶
<pb:KR4h0143_WYG_312-19a>¶
　　　清明¶
村村榆火碧煙新拜埽歸來第四辰城裏看家多白髮¶
遊春總是少年人¶
　　　暮春山家二首¶
山煙向晚白濛濛人過梨花樹底風一犬不鳴村徑黒¶
野燈孤起逺林中¶
語䦨壯氣欲消磨奈此青燈永夜何壁上取琴彈一曲¶
不知天外落銀河¶
<pb:KR4h0143_WYG_312-19b>¶
　　　紅梅¶
一種冰魂物已尤朱唇㸃注更風流嵗寒未許東風管¶
澹抹穠糚得自由¶
　　史才¶
　　　陪陳彦文謁筠泉榮上人¶
强隨禪客到西禪竹柏團青䕃石泉一首小詩吟不就¶
閒情元在落花邊¶
　　史學¶
<pb:KR4h0143_WYG_312-20a>¶
　　　宫詞¶
寳帶香褠水府仙黄旂彩扇九龍船薫風十里瑶華島¶
一派歌聲唱采蓮¶
　　　李道人崧陽歸隱圖¶
石壁城頭夜斬闗軟紅塵底曉催班道人一笑那知許¶
門外清溪屋上山¶
　　　晚梅¶
孤根春半恰春回剛逐夭桃豔杏開蝶子蜂兒應有語¶
<pb:KR4h0143_WYG_312-20b>¶
東風元不為渠來¶
　　　七夕¶
箱牛迴馭錦機閒天上悲懽亦夢間月夜竝肩人不見¶
蕭蕭風葉滿驪山¶
　　　醉後¶
觀魚暫覺心差樂化蝶元來夢亦忙得似醉中都放下¶
春風自與百花香¶
　　宋景蕭¶
<pb:KR4h0143_WYG_312-21a>¶
　　　春雪用上官明之韻¶
啑啑春蟲閙撲窗地爐茶鼎蚓聲長詩中有味清於酒¶
只欠冰梢數㸃香¶
　　劉勲¶
　　　讀張仲揚詩因題其上¶
布衣一日見明君俄有詩名四海聞楓落吳江真好句¶
不須多示鄭參軍¶
　　　偶作¶
<pb:KR4h0143_WYG_312-21b>¶
將軍馬躍五撾鼔客子車行三唱雞白髮書生無伎倆¶
滿窗紅日醉如泥¶
　　　杜善甫乞炭¶
筆口酸嘶解說窮寒爐隨手變春紅因君大笑涪翁拙¶
費盡竒香得馬通¶
　　　秋涼¶
桃笙乗勢獻微涼紈扇無功送暑光老病不嫌風露冷¶
莫教添作鬢邊霜¶
<pb:KR4h0143_WYG_312-22a>¶
　　　愛詩李道人嵩陽歸隱圖¶
脫却儒冠已自閒更令家事勿相闗百錢便挂青藜杖¶
不看先生紙上山¶
　　　同趙宜之賦梨花月¶
雪樹生香淡月邊相媒相合鬬清妍空庭冷落秋千影¶
虚度良宵亦可憐¶
　　　不寐¶
酪奴作祟攪秋眠追咎前非四十年一夜蟲聲相計㑹¶
<pb:KR4h0143_WYG_312-22b>¶
併催白髮到愁邊¶
　　　戲鄭秀才¶
張老豆新頻見餉鄭家米鑿不須賒客來粥熟吾能辦¶
要與齊奴鬬咄嗟¶
　　　春日¶
粉蝶耽香夢正迷黄蜂和蜜計何癡小軒無事誰如我¶
卧看楊花㸃硯池¶
　　　贈馬元章¶
<pb:KR4h0143_WYG_312-23a>¶
車轂春雷震屋山馬蹄亂雹響柴闗何時得箇茅菴子¶
不在車塵馬足間¶
　　趙達夫¶
　　　紅梅¶
西湖句好已成塵蠟㸃都能幾許春乞與瓊兒薄梳洗¶
才情留待月中人¶
　　　栁¶
楊栁攙春不耐秋十分憔悴儘風流水邊沙際風煙冷¶
<pb:KR4h0143_WYG_312-23b>¶
收拾殘陽合暮愁¶
　　張子和¶
　　　㶏亭¶
學劒攻書兩不成年來蹤跡愈如萍而今㶏水無魚釣¶
收拾綸竿海上行¶
酷嗜醫經五十年野芹曾獻紫宸前而今憔悴西山下¶
更比文章不直錢¶
齒豁頭童六十三邇來衰病百無堪舊遊馬上行人老¶
<pb:KR4h0143_WYG_312-24a>¶
不似當初遇汝南¶
　　辛愿¶
　　　過崧山¶
催老年光衮衮來好懷知欲向誰開箕山潁水春風裏¶
呼起巢由共一杯¶
　　　隆德故宫¶
虵分鹿死已無秦五十年來漢苑春問著流鶯無一語¶
栁條依舊拂牆新¶
<pb:KR4h0143_WYG_312-24b>¶
　　　山寒¶
山寒春靜早闗門新月微光照短垣可恨暮雲欺落景¶
却將殘靄助黄昬¶
　　　山園¶
嵗暮山園懶再行蘭衰菊悴頗闗情青青多少無名草¶
爭向殘陽暖處生¶
　　雷琯¶
　　　南國¶
<pb:KR4h0143_WYG_312-25a>¶
南國春生江水肥烏檣風扇錦帆歸吳兒日暮棹歌發¶
驚起鴛鴦相背飛¶
　　李汾¶
　　　清明¶
鳴珂振轂滿重城春日綿綿老燕鶯人在碧雞坊外住¶
澹隨流水過清明¶
　　　下第¶
學劒攻書謾自竒囘頭三十六年非春風萬里衡門下¶
<pb:KR4h0143_WYG_312-25b>¶
依舊并州一布衣¶
　　　磻溪¶
封侯輸與曲如鉤冷坐磻溪到白頭老婦㕑中莫彈鋏¶
白魚留待躍王舟¶
　　　感寓述史雜詩五十首(并引首/録五)¶
　　正大庚寅予行年三十有九獻賦明庭為有司所¶
　　病遂有不遇時之歎皁衣斗食從事史館以素非¶
　　所好愈鬱鬱不得志卧病中僻居蕭條盡日無來¶
<pb:KR4h0143_WYG_312-26a>¶
　　人緬惟先哲凡所以進退出處之際窮達榮辱之¶
　　分立身行道建功立事闗諸人事者竊有所感焉¶
　　於是始自騷人屈平以來下逮漢晉隋唐諸公終¶
　　之以逺祖雁門武皇作為述史詩五十首以自慰¶
　　其羈旅流落之懷述近代則恐涉時事故斷自唐¶
　　以下不論嗚呼三百篇大抵皆聖賢感憤之所為¶
　　作也余以愚忠謬信獲譏於斯世久矣非敢示諸¶
　　作者庶幾後世有揚子雲者出或能亮予之宿心¶
<pb:KR4h0143_WYG_312-26b>¶
　　是嵗秋七月既望并州人李汾引¶
　　　　蘇客卿秦¶
游說諸侯獲上卿賈人脣舌事縱横可憐一世癡兒女¶
爭羨腰間六印榮¶
　　　　韓淮隂信¶
仗劒淮隂去復還舉頭西望識龍顔堂堂竟握真王印¶
未害男兒辱胯間¶
　　　　叔孫奉常通¶
<pb:KR4h0143_WYG_312-27a>¶
　秦時博士魯諸生漏網驪山百丈阬邂逅劉郎習綿蕝¶
　便能彈壓漢公卿¶
　　　　　馬中令周¶
　脚踏長安陌上塵布衣西上欲誰親君王不省常何策¶
　憔悴新豐一旅人¶
　　　　　逺祖雁門武皇¶
　死心唐室正諸侯鐵馬南來隘九州當日三垂岡上意¶
　諸孫空抱腐儒羞¶
<pb:KR4h0143_WYG_312-27b>¶
　　　邢安國¶
　　　　過唐州西李口¶
　白沙翠竹溪上村漁家賣魚喚行人西風吹皺一溪水¶
　水光日影金鱗鱗¶
　¶
　¶
　¶
御選金詩巻二十二¶
