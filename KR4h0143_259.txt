# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.550291
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷六十二
<pb:KR4h0143_WYG_259-1a>¶
　欽定四庫全書¶
御選明詩巻六十二¶
　　五言律詩十三¶
　　　陸彦章¶
　　　　新橋暫泊¶
　徙倚新橋路征人感滯留月明前島出風定衆帆收華¶
　髪欺清鏡黄花怯素秋平生求友志到此信悠悠¶
　　　　毘陵道中喜見恵山一名九龍山¶
<pb:KR4h0143_WYG_259-1b>¶
　名山隨處好況復故園看紺宇蔵丹葉蒼厓漾碧瀾沙¶
　寒一鴈下天闊九龍蟠勝具今慳在虚疑說考槃¶
　　　黄輝¶
　　　　滴水巖¶
　細雨不妨遊輕雲散若流馬蹄時帶水蟲語似爭秋續¶
　騎方縈樹前尊已入丘虚疑山路逺半為古碑留¶
　　　　酌巖泉¶
　石髓從君剖何如玉乳香額珠光直射膽鏡影横張甘¶
<pb:KR4h0143_WYG_259-2a>¶
露霏龍沫寒星散鵠漿一杯和笑酌分得道人糧¶
　　陳所藴¶
　　　得家報家園小山已成¶
小築堪招隠新成曲水潯此時頻夢寐何日遂登臨但¶
有風塵色空懸江海心故人相問訊應笑未抽簮¶
　　朱家相¶
　　　送馮南雍量移徳清尹¶
炎海憐孤憤臨溪喜量移才非黄綬吏望重白雲司桂¶
<pb:KR4h0143_WYG_259-2b>¶
枻渺然去春江空所思雲霄飛舄近遮莫數歸期¶
　　孫羽侯¶
　　　春園雜詩¶
野曠炊烟迥江深宿霧重藥苗經雨長竹筍破苔封髙¶
枕移清晝深杯到夕舂柴門無過客病體得從容¶
　　吴正志¶
　　　過虎丘普福寺次呉卿韻¶
劒池遊已倦更指虎溪東竹密安禪榻林深隠梵宫衣¶
<pb:KR4h0143_WYG_259-3a>¶
珠非外得綺藻問誰工㑹得無生法孤雲湛碧空¶
　　　西溪曉發¶
棹出青溪口嵐烟片片開萬峯秋色早帶水曉涼来㟁¶
逺青林斷風輕白鳥囘夷猶隨所去只在碧雲隈¶
　　　月夜獨歩松間¶
靜夜林傳響幽人夢不成獨歌籬落下自愜薜蘿情芳¶
草連雲合寒烏帶露驚棲遲眀月曉心跡許雙清¶
　　　署中憇峽江緑漪亭¶
<pb:KR4h0143_WYG_259-3b>¶
行役還江縣孤亭覆緑陰濠間時入想麋性乍投林魚¶
美初通市醪香夜獨斟殘霞照晴麓箕踞當登臨¶
眷此數竿竹因留半日縁池平新雨漲樹密片雲穿修¶
徑浮空翠穨垣起暮烟清風吹入幕臨發尚貪眠¶
　　區大相¶
　　　夏日同諸客泛舟青溪二首¶
錦席人須醉仙舟客共登年華各自惜意氣轉相矜瓶¶
水沈朱李溪花覆紫菱莫誇姑射雪吾有玉壺冰¶
<pb:KR4h0143_WYG_259-4a>¶
卷幔千花暝囘舟一水遥芳情瑶瑟怨別曲鳳笙調桂¶
苑通仙閣蘭房接畫橋倚歌待眀月長笛不須邀¶
　　　金陵城南宴¶
逸客東山至佳人南國多袖飛金谷舞梁繞石城歌妝¶
閣宜春入花蹊愛晚過留懽方待月無遽動鳴珂¶
　　　客中九日¶
細雨黄花節秋風竹葉杯異鄉誰送酒何處更登臺木¶
落江雲暮天寒塞鴈来惟憐三徑在歸去翦蒿莱¶
<pb:KR4h0143_WYG_259-4b>¶
　　　早春長安道上¶
雙闕麗朝霞千門競嵗華苑雲微帶雪宫柳半蔵鴉結¶
駟過平樂揚鞭赴狹斜春風纔幾日先發上林花¶
　　　送胡孟弢之沅江(豫章人時/疏論邉事)¶
浮湘眀日事江畔暮行吟易動騷人怨難為國士心秋¶
風吹芷岸落日滿楓林知有還家夢潯陽九派深¶
　　　送張僕卿還桂林¶
還朝能幾日去國逼殘年別路春前酒離亭雪後天衡¶
<pb:KR4h0143_WYG_259-5a>¶
陽隨鴈去湘浦問歸船未是投閑日東山臥莫堅¶
　　　朝陵遇雨¶
言避崤陵雨翻行大壑雲微風清樹氣積潤洗山文銀¶
海春波闊龍池細澗分九陵松柏路香靄日氤氲¶
　　　游宗謙老年出塞壯之¶
嗟君垂老日策馬薊門東易酒顔猶壯燕歌氣尚雄敝¶
裘經積雪頽鬢逐秋蓬寄謝行間客無輕塞上翁¶
　　　晚霽玉峽驛望玉笥山¶
<pb:KR4h0143_WYG_259-5b>¶
峽束江流窄山欹堞影低玉梁沈宿霧金澗落晴霓水¶
鳥窺魚下林猿摘果啼靈峰不可到矯首問丹梯¶
　　　秋日還山¶
村邉黄葉路溪上白雲岑草屋山家淺松門野寺深羣¶
魚依密藻獨鶴返髙林若問還山事多應負此心¶
　　　於曲江逢髙正甫奉使南還¶
相逢一杯酒與子暫綢繆以我北来信附君南下舟鄉¶
心滄海上客淚曲江頭為問乗槎使何時到廣州¶
<pb:KR4h0143_WYG_259-6a>¶
　　　東林寺¶
昔讀髙僧傳兼懐逸士蹤停車虎溪水對面香爐峰舊¶
殿丹青落荒池蔓草茸我来松下坐日暮但聞鐘¶
　　　夜坐¶
夜坐不覺乆庭烏棲復啼燈前下黄葉井上鳴莎鷄漏¶
静風聲細帷空月影低城南有思婦幽夢越遼西¶
　　鄭眀選¶
　　　與楊二叔純¶
<pb:KR4h0143_WYG_259-6b>¶
許子南昌去王孫&KR0792;縣遊舊交如雨散春水滿城流不¶
見江邉閣徒懐雪裏舟故鄉惟汝在莫惜屢相求¶
　　　雪不止復作¶
大路倉橋口貧家霅水灣寒雲常滿郭春雪不離山夾¶
雨琤琤下隨風款款還逡巡小僮僕擁袖出柴闗¶
　　　初冬¶
數日風纔罷初冬水始氷門寒朝嬾出山近午還登密¶
竹蔵斑雉枯松下黒鷹千村穡事早生計稍堪憑¶
<pb:KR4h0143_WYG_259-7a>¶
　　　暫移山居¶
春晚營蠶事移居郭外村白花低覆水翠竹逺侵門拂¶
几開殘帙攜鉏理廢園鄰人儻相訪薄與酌清尊¶
　　　恭閲天壇¶
圓丘圓殿外清晝日沈沈玉陛春沙暖瑤壇古樹深太¶
微瞻帝座大享見王心想像鈞天曲輕風落妙音¶
　　　野望懐王時立朱大復¶
驛外晴江白洲前夏木青過橋風細細立馬水泠泠岸¶
<pb:KR4h0143_WYG_259-7b>¶
柳鳴鴝鵒汀花臥鶺鴒歌成也自愛難得故人聽¶
　　　邳州晚泊¶
日落留侯廟春深吕布城殘花晴抱蝶細柳暗啼鶯漸¶
集河船密遥生野燒眀客愁無可慰膝上一經横¶
　　　傷春¶
野漲村村水山城日日風雨深荒縣裏春盡訟庭中朋¶
輩他鄉異鸎花往嵗同牀頭十年酒未有一尊空¶
　　　官舍晩酌¶
<pb:KR4h0143_WYG_259-8a>¶
百里山圍縣雙江水對門日斜初解帶秋爽一開尊家¶
逺思親舊官貧任子孫醉看青竹淨纎月照黄昏¶
　　　鄚州即事¶
滿目皆湖水家家傍水居地貧村少米氷濶市無魚樹¶
入天雄小雲飄涿鹿虚風塵半萬里消息故鄉疎¶
　　　遊獻花巖¶
融公昔悟道留此獻花巖野寺人初識山花鳥舊銜洞¶
門無日月石縫有松杉東北清江闊微茫萬里帆¶
<pb:KR4h0143_WYG_259-8b>¶
　　　朝天宫登白鶴樓¶
紫府深通徑丹梯半入雲樓飛三百尺門鎖五千文郭¶
外呉山盡忩中楚樹分游仙今夜夢親謁武夷君¶
　　　幽趣¶
但見滄洲趣清溪對竹扉忩隂懸薜荔水色受薔薇村¶
鴨迎船浴山蟲冒雨飛田家蠶已老日暮翦桑歸¶
　　歸子慕¶
　　　春日過荻秋菴¶
<pb:KR4h0143_WYG_259-9a>¶
迥絶幽栖處何當春日過花開當午足蜂過短牆多清¶
世羲皇夢滄浪孺子歌同心吾輩在天壤樂如何¶
　　張民表¶
　　　陳古白¶
文傳江左秀情見宋中書隔面雲千嶂愁心髮一梳良¶
圖襄野牧活計潁濱漁儻欲枉相訪嵇康候吕車¶
　　　汪眀生¶
燕市住西菴重来續一談煎茶移竹火煮䴵漬魚泔日¶
<pb:KR4h0143_WYG_259-9b>¶
月顛毛記風霜足繭諳傳聞東郡旱何以慰如惔¶
　　劉一焜¶
　　　寄題金山寺¶
長江流日夜縹緲一峯殊落景疑飛動盤根定有無雲¶
端清磬濕樹杪聖燈孤幾見登臨客扁舟下五湖¶
　　張五典¶
　　　送喬儆我¶
長路天涯外驅車背朔風三秋驚別鶴千里慕征鴻尊¶
<pb:KR4h0143_WYG_259-10a>¶
酒荒城外闗山落照中前程行色晚裘馬自匆匆¶
　　王愛¶
　　　緜山道中¶
昔賢棲隠地兩壁盡髙山入夏風應凛經春花未斑烟¶
猶遺俗禁廟許妬人還(平定州孃子闗有妬女祠唐/李諲作頌傳是介之推姊)立¶
馬看唐碣神林不可攀(神林大樹腹中有/郭令公碑禁樵採)¶
　　李本緯¶
　　　登張掖甘泉樓¶
<pb:KR4h0143_WYG_259-10b>¶
乍別酒泉郡来登張掖樓闗雲排檻入寒水背城流夜¶
湧陂塘月寒生草樹秋凭髙聽不盡羌管數聲愁¶
　　陳懿典¶
　　　李公巽招飲柰子花下¶
淑景春城暮聮鑣韋曲来共尋金谷墅同泛竹林杯縞¶
夜分穠李生香喻早梅不愁風雨至只恐暝鐘催¶
　　李日華¶
　　　石佛寺氷鑑房¶
<pb:KR4h0143_WYG_259-11a>¶
秋来風日好瀟灑放輕舠僧院房房竹沙村處處橋清¶
吟黄葉句雅坐白雲寮妙悟仍相許時煩恵逺招¶
　　謝肇淛¶
　　　賦得新柳送別¶
短岸復長堤黄輕緑未齊曉風吹不定春雪壓常低草¶
細偏相妬鶯嬌未敢啼年芳君莫問日落灞陵西¶
　　　谷里¶
谷里三家市仍為暴雨淹逢人無漢語入饌有戎鹽溪¶
<pb:KR4h0143_WYG_259-11b>¶
釣青鱗小村沽白釀甜亂峰相對晚空翠滿茅檐¶
　　沈朝煥¶
　　　立秋夜不寐¶
雨深催病葉不獨井梧飛候到蟲先覺燈寒燼漸微感¶
時難穩臥未老漸知非枕上驚秋信眀朝換客衣¶
　　王樂善¶
　　　五渠晚渡¶
野潦浮平楚扁舟續馬蹄揚舲風漸𦂳落日望全迷林¶
<pb:KR4h0143_WYG_259-12a>¶
暝漁燈出天空鴈陣低叩舷歸意嬾清興屬幽棲¶
　　丁起潜¶
　　　良鄉夜宿¶
古驛一燈深蕭蕭車馬臨薄寒添暝色入夜動鄉心戒¶
寢預愁夢喜睛翻量隂首塗才此夕忽漫話家林¶
　　陳介夫¶
　　　宿海邉山店¶
草舍依荒驛孤村背夕陽海雲秋漠漠山靄夜蒼蒼木¶
<pb:KR4h0143_WYG_259-12b>¶
客歌畬月鮫人泣岸霜誰能當此地髙枕不思鄉¶
　　陳薦夫¶
　　　過鄭二允忠所居¶
憐君猶寂寞一室冶城西徑路無人到蓬蒿與客齊雨¶
眀蟲網線風落燕巢泥惟有方牀上書籖日改題¶
　　　送王震父之臨邛省兄¶
共是悲秋日那堪此別君流澌巴水雪積雨劒門雲鳥¶
道何時絶猿聲不可聞遥知春草夢夜夜慰離羣¶
<pb:KR4h0143_WYG_259-13a>¶
　　　中秋同林仲復泛月溪上¶
十里澄溪上沿迴看月光棹輕天弄影杯冷雪生香秋¶
序行過半良宵澹未央莫辭餘興發微白在東方¶
　　丁肇亨¶
　　　冬日與同寅謝午雲張四愚蜀僧常伯遊華嚴¶
　　　寺登巢松亭¶
寺杳不聞鐘林端翠幾重登臨饒曲徑坐對有髙峰說¶
劒情方洽談禪興未慵憑闌一眺逺落日映蒼松¶
<pb:KR4h0143_WYG_259-13b>¶
　　朱之蕃¶
　　　和周吉甫春日移居¶
身健當何患尊盈不計貧古今成過客風月屬閒人但¶
許横飛斚休論倒著巾謾憐同調病吾亦任吾真¶
　　湯賔尹¶
　　　舟宿¶
多難棲江上謀身愧不工天河容永夜野樹易髙風漁¶
板時窺白螢燈小放紅一年秋思急催落布帆中¶
<pb:KR4h0143_WYG_259-14a>¶
　　　南湖¶
南湖湖影闊霜樹逺微茫噪水鳬頭壯牽舟草尾長晚¶
山烟後翠初月日邊黄飄泊知予事翻愁近故鄉¶
　　王維儉¶
　　　集岩亭王孫東墅¶
小妓宫羅窄名花綺幕張晴絲牽酒盞飛絮戀筝牀改¶
席臨階碧登臺望野蒼芙蓉處處是乞取緝秋裳¶
　　　秋日過陳見心給諫南園¶
<pb:KR4h0143_WYG_259-14b>¶
徘徊臺上望秋色已蒼蒼孤戍還吹月千林乍啗霜傍¶
城成虎落截水作魚梁咫尺吾園接相期瑶草芳¶
　　王思任¶
　　　豆店¶
朦朧二三里海氣發天青飽馬衝寒色殘雞落曉星春¶
鋤人漸出野火店猶熒斷續霜橋上流澌瑟瑟聴¶
　　　宿天界寺¶
古寺白門邊寒風逗石烟松篁無俗徑鐘磬有諸天嵗¶
<pb:KR4h0143_WYG_259-15a>¶
晚難為客官閑易入禪燈殘僧別去清夢竹相憐¶
　　吕大濩¶
　　　百家巖寺¶
名刹蔵丹壑春遊訪道林禪居深洞寂僧梵半天音古¶
篆迷蒼蘚幽泉咽翠岑却憐歸路晚猶未愜登臨¶
　　　經欒城¶
行人問井邑古跡自春秋祠宇仍欒氏風烟接趙州清¶
霜侵病骨逺樹動鄉愁十載曽偕計今来憶舊遊¶
<pb:KR4h0143_WYG_259-15b>¶
　　　内丘道中晚行¶
暝色沈寒景愁人苦夜征林煙空際合野燒暗中眀殘¶
月孤槎影寥天一鴈聲遙遥聞吠犬髣髴近孤城¶
　　米萬鍾¶
　　　新秋泛清溪¶
共客邀新爽迴舟刺晚風涼生思越苧病起訝燕鴻星¶
櫂揺虚白漁燈簇小紅怪来蕭颯早衰草怨呉宫¶
　　范允臨¶
<pb:KR4h0143_WYG_259-16a>¶
　　　題雲聲菴¶
結草去孤城湖村對眼明敝衣裁野色清磬出雲聲灑¶
墨驚蛇走談經任鳥聴翻嫌賦招隠人世近知名¶
　　沈琦¶
　　　別家次諸兄弟韻¶
握手他鄉路囘頭故國城漸驚親舍逺真覺一官輕急¶
櫂隨雲影悲笳雜鴈聲無情東去水相對亦淒清¶
　　袁時選¶
<pb:KR4h0143_WYG_259-16b>¶
　　　新興道中¶
偪側新興路逶迤傍水隈萬山迎馬合片雨逐人来村¶
犢騎偏穩江鷗下不猜頻年牽物役延眺亦悠哉¶
　　曹學佺¶
　　　署中對月¶
客邸當良夜觀空在一庭月為片水白雲作斷厓青砌¶
合叢邊露牆過竹裏螢北忩時偃臥風起自泠泠¶
　　　臘月朔日聖果寺訪戒山上人¶
<pb:KR4h0143_WYG_259-17a>¶
客裏嘉平始山中嵗序殘樹呈羣石巧花雨一江寒明¶
月臨禪壑清霜覆戒壇應知西向笑不是為長安¶
　　　夜登石鐘山¶
湖口行人曠山門入樹幽鐘鳴片石夜月滿九江秋洞¶
裏懸漁網巖前過客舟醉歌仍未已清露濕滄洲¶
　　　泊舟大湘¶
停棹投漁火人烟自一區逺行銜月淺隔水度螢孤夕¶
露無聲墜寒猿有淚呼臨流歸夢促安得涉江湖¶
<pb:KR4h0143_WYG_259-17b>¶
　　　嵗暮送鄭知事之蜀¶
暫爾仍歸去征衣未拭塵蠶叢行候火猿峽過沾巾禄¶
薄奴從嬾官閑吏苦貧西風吹短鬢又逐嵗華新¶
　　　詠墨紗燈¶
質裂横疑水光生薄似苔憑將綵筆畫認作剪刀裁鳥¶
向空中度花從鏡裏開細看若無力不畏曉風催¶
　　　再送宣仲¶
此時君定發安得復蹉跎鴈信南来少鷗羣北去多芳¶
<pb:KR4h0143_WYG_259-18a>¶
洲雖可涉寒月竟誰過餘興乗冬暖江行踏淺莎¶
　　　遊楊氏園¶
苔深知石古竹長見牆低積翠沈波底斜陽到岸西搜¶
花成小汎摘葉任分題何日漁樵老能容此地栖¶
　　　初十夜月¶
月色輕雲裏秋聲細雨邊經旬移節候灑暝作涼天鳥¶
宿眀河斷蛩吟古塞連予心躭寂寞耿耿不成眠¶
　　　得張林宗書¶
<pb:KR4h0143_WYG_259-18b>¶
三秋望不見此日寄来書簡略無餘字蕭條慰索居何¶
嫌知我少惟恨與君疎安得秦淮水能通浪蕩渠¶
　　　歸宗巖道中¶
輿步行相半山迴徑轉幽野亭漁並席官渡馬同舟樹¶
古根盤道橋崩石咽流日斜人境寂谷鳥轉啾啾¶
　　　支機石¶
一片支機石傳来牛女津客槎何處所卜肆已生塵較¶
似昆池古長從漢月新每逢秋夕裏吟眺倍相親¶
<pb:KR4h0143_WYG_259-19a>¶
　　吕克孝¶
　　　青谿菴¶
江令何年宅風流不可招荒烟迷斷礎陳迹寄空寮日¶
影移雙樹谿聲自六朝遥分鍾阜影紫翠落層霄¶
　　　棲霞寺¶
宅記明僧紹碑傳江總持淒涼自人代窈窕隠山茨眀¶
月千巖宿松風萬壑垂階前雙杏樹曽見刧灰時¶
　　趙秉忠¶
<pb:KR4h0143_WYG_259-19b>¶
　　　送張水部南歸¶
平子歸田去山川賦舊遊遺榮纔北闕髙興已南州鱸¶
鱠三江月菰蒲五月秋襟期知曠達尊酒寫離憂¶
　　顧起元¶
　　　黄河¶
河水南浮泗漕渠北注燕衆心憂璧馬天意護樓船龍¶
首疏秦日鴻陂復漢年園陵看王氣松柏正蒼然¶
　　　彭城¶
<pb:KR4h0143_WYG_259-20a>¶
九日彭城道髙天白鴈来但聞楓葉下不見菊花開風¶
起横蛇澤雲横戲馬臺江闗何處所一望一徘徊¶
　　陳邦瞻¶
　　　七夕¶
嵗時還七夕風俗更杭州聞道湖船女爭歸乞巧樓輕¶
雲籠月度疎樹帶星流不有乗槎客憑誰識斗牛¶
　　　乆雨¶
乆雨牆苔積濃隂苑樹遮席門寒下雀蒿徑曲蔵蛇浦¶
<pb:KR4h0143_WYG_259-20b>¶
水連街闊江潮帶閣斜誰憐都㑹地卑濕似長沙¶
　　　辛丑之秋自留署乞假歸省沿途觸景輒成¶
水次兼山次昏星復曉星古城巢父廟仙跡吕公亭日¶
落山光白雲流石氣青横塘秋浪闊鷗鳥自冥冥¶
　　袁世振¶
　　　獨酌¶
山晚一燈永忩虛萬籟深持杯欣有影入道苦為心淅¶
淅風来座遥遥月轉林不知今夜夢何以散幽襟¶
<pb:KR4h0143_WYG_259-21a>¶
　　董應舉¶
　　　西山来青軒對月¶
地白鐘聲寂山秋夜色多倚䦨成雪界按戶即天河野¶
氣沈平楚池光轉碧蘿忽聞清籟發淒絶獨如何¶
　　鄧漢¶
　　　閒居¶
敬通歸里日彭澤去官辰酒熟邀田父花時對孺人素¶
琴横竹几藜杖挂山巾在世無眀畧猶堪傳隠淪¶
<pb:KR4h0143_WYG_259-21b>¶
　　　漫興¶
夜色人初定花香牖暗通蒲團清課後紈扇豔歌中掩¶
巻思寒素挑燈看女紅癡兒不解事頭困觸屏風¶
　　范鳳翼¶
　　　水閣¶
涼飇動水閣卷幔坐能幽竹嶼連朝雨荷池三伏秋茶¶
聲入髙枕花氣上層樓鎮日無人到凭闌數白鷗¶
　　　夏日李後岡先生五柳園讌集¶
<pb:KR4h0143_WYG_259-22a>¶
三徑何幽勝居然陶令家涼風鳴豆葉疎雨落桐花虚¶
院疑秋早深林信日斜最憐塵事隔心賞足烟霞¶
　　　金山對月同王伯舉給諫賦¶
崖月窺殘酌天風吹短衣山從墟界立潮曳海雲歸竹¶
嶼傳清梵松房占翠微已拚逃世鞅江上理魚磯¶
　　　湖上晚坐同貞父作¶
花宫連後院草閣俯前川宿雨涼猶在孤雲澹可憐林¶
疎偏受月湖闊欲吞天坐覺囂塵静臨風意灑然¶
<pb:KR4h0143_WYG_259-22b>¶
　　　秋夜集王氏水亭¶
小院秋容澹長河晚色涼碁聲花外落酒氣月中香作¶
客生塵事離家覓睡方良宵那可負鼓枻弄滄浪¶
　　　暮鴉¶
隋柳寒鴉散南飛三兩羣爭巢愁落日反哺逐歸雲度¶
嶺聮還斷搶風聚更分城頭霜月苦啞啞不堪聞¶
　　呉文企¶
　　　題資福寺同寮友作¶
<pb:KR4h0143_WYG_259-23a>¶
行到寺邊寺坐看山外山講堂分戶牖野席對溪灣暗¶
水香廚引髙雲絶頂還茶𤓰深話乆欲起更牽攀¶
　　　登定海八面樓望海¶
便欲乗潮去登臨小白華憑誰辨灰劫無術算河沙開¶
士元居海仙姑舊姓麻蓬萊幾清淺好問蔡經家¶
　　髙出¶
　　　洛中感秋¶
紅樹邙山路西風颯已驚東京有遺事游客不勝情金¶
<pb:KR4h0143_WYG_259-23b>¶
谷銅駝地周公召伯城二毛動秋興三十豈成名¶
　　　荅贈劉載甫比部言別¶
五月江流漲家人苦鬱蒸把君贈佳句忽似踏層氷為¶
別亦常事忘情終不能漸深交態後知已感偏増¶
　　何慶元¶
　　　新浴夜坐¶
殘暑渾無賴炎炎赤日懸裸宜新浴後涼愛晚風前團¶
扇蒲葵歇方牀莞蒻便眀河想清淺烏鵲易教填¶
<pb:KR4h0143_WYG_259-24a>¶
　　　雨霽¶
積雨晨初霽歸心客轉多薄雲天縹緲深淖馬如何秋¶
水發新漲孤帆揚逺波柴扉休更掩或者麴車過¶
　　黄汝亨¶
　　　宿碧雲寺¶
石徑餘清靄琳宫護翠微孤亭秋月下半榻暮雲歸桂¶
馥林間集泉聲竹裏飛安禪吾亦適虚白坐相依¶
　　　新嘉驛亭¶
<pb:KR4h0143_WYG_259-24b>¶
結隂深驛舍即與世喧分小澗偏沈日孤亭亦貯雲藤¶
蘿秋興寂林響暮還聞不覺移時坐銜杯半入醺¶
　　　徑山看竹¶
竹色自可愛無如此徑深千秋寒玉立萬畞緑雲沈逺¶
竇窺天入清光覆地隂泠泠秋響切到處奏嵇琴¶
　　　朝發彭城北看雲¶
荒城初日上廣野晚雲平近樹緑全沒逺峯青半明非¶
烟容若綰未雨意偏盈一望真無限漫漫何處生¶
<pb:KR4h0143_WYG_259-25a>¶
　　　新安山中¶
行行山不盡冉冉日何遲泉響遞松磵花香散竹籬晚¶
風樵子徑落照酒家旗草屋烟林裏遥思借一枝¶
　　　翠微庵¶
山曲多精舍宜人獨翠微澗深流作枕雲冷石為衣坐¶
擁一峯紫杯邀片月輝不須留客憇自可憺忘歸¶
　　　晚晴天闕坐眺¶
絶頂聮趺坐劃然天闕開雲光羣岫擁雨氣大江迴樹¶
<pb:KR4h0143_WYG_259-25b>¶
杪分餘照衣裾㸃濕苔歸来松下宿禪誦暮鐘催¶
　　張履正¶
　　　送張二府擢太平守¶
南粤羈縻地旌旄漢守行解維春浪闊到日夏雲生風¶
埽蠻天瘴威傳逺徼名聖君應有意賴爾作長城¶
　　　送別夏京兆¶
如何夏京兆宦况獨蕭然鷄肋君寜戀羊腸我自憐烟¶
花洞庭路風雨石城船分手從兹地相逢何處天¶
<pb:KR4h0143_WYG_259-26a>¶
　　阮自華¶
　　　九日送章十¶
秋老空原寂孤踪去轉深欲霜蒲柳色落日大江隂征¶
鳥若為疾浮雲如有心蕭條行萬里何處問知音¶
　　　歸路¶
歸路數千里斜陽咫尺間角聲斷城堞離恨起鄉闗宿¶
鳥先人入江流背客還月中聽砧杵游子復何顔¶
　　陳允升¶
<pb:KR4h0143_WYG_259-26b>¶
　　　秋日苦雨¶
秋水漸浮隄青禾白鷺棲祝篝空有意抱甕已無畦蛩¶
欲依人訴鳩偏逐婦啼不堪翹首望天際濕雲低¶
　　王衡¶
　　　遊金山¶
日髙京口渡遥值定鐘時烟雨寺幾㸃江山天四垂沙¶
晴羣市合鷗入亂帆疑數盡東歸浪淊淊未可期¶
　　　三月五日偶步至象所遇杏花因與帥敬醉花¶
<pb:KR4h0143_WYG_259-27a>¶
　　　下賦得四首(録二首/)¶
草掩閑庭乆徒行亦偶然為貪楊柳色忽到杏花前珠¶
勒分弓影春衫傍酒船都縁無底興隨意遶牆眠¶
蕊氣通香象花光接苑牆輕霞薄春浪舞雪受初暘醉¶
面頻生暈新姿未解妝好將門外柳吹入兩三行¶
　　　雨中徐州道上¶
鄉山看在眼愁向暮山生驛舍清明雨人烟芒碭城花¶
飛急流盡雲起大河平一路茫茫白歸心亂旅程¶
<pb:KR4h0143_WYG_259-27b>¶
　　　十月¶
此日田功晏未誅冬月茅雨收紅豆莢霜老木棉苞地¶
薄秋畦苦官新雜稅交君看窮鳥至嵗暮亦登庖¶
　　熊眀遇¶
　　　竹里¶
竹里雩西宅城南古豫章水田春浸緑雲樹晚拖黄菊¶
圃兼書圃農莊帶墨莊求羊来曳履吾與詠滄浪¶
　　公鼐¶
<pb:KR4h0143_WYG_259-28a>¶
　　　出戒壇北行岢羅山道遇雨小憇村家¶
路轉瑶壇背隂崖石更竒前峯堆冒絮過雨颺游絲暫¶
問油囊酒旅鋪馬鬣棋(麻姑至蔡經家酒盡就餘杭姥/酤得油囊酒王積薪好碁常繫)¶
(碁馬鬛上遇匹/夫亦與對奕)却因爭席處轉畏野人知¶
　　　濟河道中¶
汶水南通楚清河北帶齊故山雲淰淰長路草萋萋野¶
曠秋天闊峯髙夕日低前村疑漸近轉盼暝烟迷¶
　　　穆陵闗¶
<pb:KR4h0143_WYG_259-28b>¶
昔日齊侯履南疆盡此封諸山沂作鎮五岳岱為宗(沂/山)¶
(亦名東/泰山)霸國猶餘業重闗識舊蹤故園相去近囘首海¶
雲重¶
　　　棲霞邠都宫丘長春成道處¶
乗槎涉弱水陟降迄仙都石室誰開闢丹臺跡有無十¶
洲為近地五岳識真圖坐聽鸞笙晚勞峯天外孤¶
　　　南竺感舊¶
鐘磬重巖裏楸梧亂石間水窮仍見水山近却無山感¶
<pb:KR4h0143_WYG_259-29a>¶
慨因懐舊淹留為愛閑自嗟塵網繫雖倦不知還¶
　　　過蒙隂舊城山家留飲¶
故堞依山麓相傳漢舊城桑麻千畞遍梧竹一村平客¶
醉遲歸意来希重別情出門逢野老重與話躬耕¶
　　　梁臺遇雨¶
不見梁臺月孤亭暮雨昏感時思艮嶽懐古問夷門苑¶
竹龍鍾發宫槐兔目存星軺疎應接白鳥對開尊¶
　　雷思霈¶
<pb:KR4h0143_WYG_259-29b>¶
　　　鴈至¶
去燕新辭主来鴻舊作賔江空今夜月家逺隔年身結¶
伴多依水將書只寫人如何白翎雀嵗嵗北山春¶
　　趙士諤¶
　　　送周蓼洲吏部¶
乆繫中朝望嘉招慰物情不誇津地重獨喜市門清是¶
處成蹊徑憑誰秉國成渙羣今日事行矣慎持衡¶
　　劉宗周¶
<pb:KR4h0143_WYG_259-30a>¶
　　　入雲門¶
緩步通樵徑雲低罣籜冠小尋溪磴坐又過竹樓看蕉¶
鹿雙心化漁磯一水寒薄遊從此發前路正漫漫¶
　　　遊天衣寺¶
漸覺溪聲杳山深古木稀爛柯無客到飛錫有僧歸寳¶
盖臨丹闕蓮花傍紫微祗疑諸祖後此地說傳衣¶
　　譚昌言¶
　　　贈呉興蔡叟¶
<pb:KR4h0143_WYG_259-30b>¶
先生無俗侣野鶴與同羣奕對包山橘書開石室芸白¶
蘋雙槳渡紅葉五亭分髙隠看誰似將無鄭巨君¶
　　顧雲鴻¶
　　　登拂水巖¶
一杖入叢箐春泉處處生巖侵湖墅近崖豁海門平雲¶
徑分樵出風林帶鳥傾盤囘千嶂盡下界一鷄鳴¶
　　　還山¶
柴門一以杜勝事日相因移竹聽初雨披花出故人石¶
<pb:KR4h0143_WYG_259-31a>¶
衣行地古野語隔牆新忽笑朝来夢風塵易水濱¶
　　徐禎稷¶
　　　澱湖¶
雪浪堆三泖風帆挂澱湖斷雲収雨淨髙樹入秋孤暮¶
色諸峯碧寒聲入鴈呼滄浪歌罷去漁父定吾徒¶
　　　閒居¶
青鬢賦歸来湖山氣色開抱書消日月謝客長蒿莱貧¶
固吾家事迂非世路才風期上千載菊徑有深杯¶
<pb:KR4h0143_WYG_259-31b>¶
　　張鼐¶
　　　清音閣同平仲夜話¶
平子吾宗望相逢此地遊湖山同是客雲物已先秋北¶
嶺看松路西溪聽雨舟眼中惟爾我沈醉坐江頭¶
　　　題山居二律¶
卜築成小隠深山靜掩扉嵐光下疎竹石蘚上苔磯春¶
谷樵雲暗寒溪漁月微坐㸔天漠漠白鷺自雙飛¶
吾廬真可愛一事不相闗繞屋幾灣水當忩一面山梨¶
<pb:KR4h0143_WYG_259-32a>¶
香飄澗雪藤影帶花殷是處渾無語髙吟意獨閑¶
　　趙彦復¶
　　　雨¶
髙雲不可即飛雨作泥塗多難詩篇減新涼病骨蘇貧¶
仍雞鶩食愚任馬牛呼往事庸堪問空嗟白日徂¶
　　黄儒炳¶
　　　經始興江口¶
三楓亭下路不盡瘴雲鄉亂石千峯落斜階一水長樓¶
<pb:KR4h0143_WYG_259-32b>¶
船通漢將鐃吹發陳王往事東流盡棲鴉遍夕陽¶
　　沈珣¶
　　　春日懐長兄在燕¶
聞道幽燕地蕭條異故鄉沙昬天欲黒春半草猶黄馬¶
足衝霜冷鴻聲聽夜長今宵千里月飛夢舊池塘¶
　　劉遵憲¶
　　　寄書兒曹修葺山居¶
自悔出山誤由来歸夢頻每㸔客邱月偏憶故園春鳴¶
<pb:KR4h0143_WYG_259-33a>¶
鳥驚時變荒叢著雨新可憐湖石畔只少白頭人¶
　　閻世科¶
　　　楞伽臺¶
垂老投簪穩憑髙對酒閑江風梳白髮海霧羃青山目¶
極秋天逺身依暮鳥還禹功遺跡在千載喜追攀¶
　　戴耆顯¶
　　　南旺湖(古為陸地/云即大野)¶
異代南湖水猶存大野名秋風一夕至蘆荻有餘清蕩¶
<pb:KR4h0143_WYG_259-33b>¶
漾浮堤淨微茫入檻明時時隂雨裏髣髴魯諸城¶
　　楊鶴¶
　　　舟過君山遇雨¶
湖雲一片黒雨脚東南来杳靄君山雪空濛帝子臺清¶
猿啼樹暝白鳥破烟迴忽憶湘靈瑟因之楚客哀¶
　　孫承宗¶
　　　幕客云日為驚蟄節𢥠然有作¶
誰負旋乾手當春起蟄蟲魚龍驚寂寞天地喜昭融墐¶
<pb:KR4h0143_WYG_259-34a>¶
户身方逺昻霄意已雄俗聾誰與破予欲問豐霳¶
　　戴九𤣥¶
　　　十三夜張元逸招同上慶先生胡實美士吉二¶
　　　兒看月分得㩦字¶
露下月淒淒風林驚鳥棲賦詩長過從沽酒即招攜戍¶
角三更怨城砧萬户啼清光何處好却在曲闌西¶
　　李流芳¶
　　　贈別洞庭葛實甫¶
<pb:KR4h0143_WYG_259-34b>¶
我懐洞庭月欲醉莫釐峯幽意乆不愜髙人今乍逢新¶
詩正堪把歸櫂阻相從却羨秋山下丹黄已萬重¶
　　　黄河夜泊¶
明月黄河夜寒沙似戰場奔流聒地響平野到天荒呉¶
㑹日以逺燕臺路正長男兒乆為客不辨是他鄉¶
　　唐時升¶
　　　秋雨過徐爾常園再宿海曙樓¶
皛皛波烟闊隂隂竹樹寒庖人扇鮭脯小史篋衣冠欲¶
<pb:KR4h0143_WYG_259-35a>¶
別頻為約斯遊豈意闌秋風吹早桂未覺後期難¶
　　　過鄧尉山下¶
桑柘隂隂徑蠶眠晝掩門薄雲含古寺微雨入前村曲¶
澗通秧水疎籬護果園隔林方問路無奈鳥聲喧¶
　　　太原公東園¶
累日厭人事殘春憐物華壺觴来別墅菜麥散晴沙鳥¶
語對橋竹魚銜臨水花老思棲隠處真欲問東家¶
冉冉野花落悠悠溪水香古藤縁樹立新竹共人長宿¶
<pb:KR4h0143_WYG_259-35b>¶
燕驚棋去遊蜂趂酒忙流連待明月清露濕衣裳¶
　　　再過東園¶
春暮意無賴轉憐新緑叢竹隂長欲雨花氣不因風臥¶
看營巢鳥行逢結網蟲櫻桃三月盡滴滴欲舒紅¶
知是午潮落小谿嗚咽流緑蘿留薄暮紅葉報深秋新¶
月逺林角夕陽髙樹頭平生丘壑意一到一消憂¶
　　　秋日與呉東美盧君一過時聖昭¶
榆柳隂隂處中蔵五畞園白蘋生廢沼黄葉覆衡門臥¶
<pb:KR4h0143_WYG_259-36a>¶
犬憑人過鳴禽亂客言幽居太寥寂宜且置琴尊¶
　　　宿直塘¶
雨後稻粱好霜前魚蟹饒密藤全隠壁枯柳臥成橋樹¶
裏方為市籬間暗上潮田家秋作罷燈火各相邀¶
　　婁堅¶
　　　秦淮贈孫士徵¶
別君羣從後每憶半酣時曲折拈新令輕狂贈小詞垂¶
楊紅蓼間淺黛玉顔宜復已三年別能無感鬢絲¶
<pb:KR4h0143_WYG_259-36b>¶
　　　仲和水亭遣興¶
水亭春欲暮衰懶向来同照眼梨花雪吹衣楊柳風獨¶
殘紅颭颭尚淺碧叢叢檻外方塘漲游魚自鏡中¶
　　　課子¶
鏡裏顔添老塵中慮漸輕青袍寜再誤緑酒尚闗情抱¶
甕慵朝汲荷蓑難雨耕詩書仍課子吾計且儒生¶
　　　荅葛實甫¶
雨雪度春分罏香寂自焚衝泥来好客促膝把新文霜¶
<pb:KR4h0143_WYG_259-37a>¶
橘留餘緑晴湖蹴細紋清音箇中得但許解人聞¶
　　程嘉燧¶
　　　四明徐匯陽莊太峯余泰靈秋盡先後言別¶
相逢多別酒歸路欲何之江水曹娥廟湖山賀監祠鄉¶
愁兼雨重旅望入秋悲儻憶江東侣論文復幾時¶
　　　雨中太倉津亭別子柔泊舟崑山¶
海近雨冥冥分攜愴驛亭朋情春更覺酒氣別能醒潮¶
滿炊煙白山移睥睨青還鄉無限意寂寞向郊坰¶
<pb:KR4h0143_WYG_259-37b>¶
　　　石岡園雜詩二首¶
出郭不知逺沿林新笋成柳橋塵乍染枳徑雪初眀客¶
到山雲起魚跳春水生巖扉對軒厰遥識讀書聲¶
雨餘来谷口春草被山長不識澗花落惟聞潭水香聽¶
鶯遷宻樹憎鵲踏新篁欲就谿山閣明燈掃一牀¶
　　　孫士徵甘露僧房話舊¶
雪中分手地亦在暮江邊栖泊長如此心期共渺然落¶
帆千步柳到寺一聲蟬為掃清谿石還家與醉眠¶
<pb:KR4h0143_WYG_259-38a>¶
　　　雨中宿受之館惜別¶
別館風花急停舟問數移莫辭經夜宿已值暮春時身¶
逺歸難定家貧出每遲消魂南浦上不覺淚如絲¶
　　　平望阻風¶
驛路連呉近鄉音帶越稀寒流捎宿舸夕浪急風扉旁¶
市求魚入鄰舟得酒歸微微掩眀燭伏枕念無衣¶
　　戴灝¶
　　　宿僧院¶
<pb:KR4h0143_WYG_259-38b>¶
共宿髙僧院深杯賦茗柯鐘聲沉逺樹鴈影度秋河近¶
海金風早安禪白法多上方今夜月猶向斷橋過¶
　　陳繼儒¶
　　　寄王辰玉¶
明月在髙樹遶庭歌考槃谷風自容與古調太清寒念¶
子令人逺勞心及夜闌平生不識路何以夢長安¶
　　　題君策畸墅二首¶
羨爾樂閑曠十年營一丘貧能買奇石老即臥滄洲亭¶
<pb:KR4h0143_WYG_259-39a>¶
界羣峯影池涵萬竹秋憑髙思縱目煙際起層樓¶
幽人開徑後巻石化名山巖戶轉如畫雲谿不記灣簾¶
疎花窈窕松冷鶴髙閒祗是詩僧至先生一啟闗¶
　　　落梅¶
春色未曾半羅浮夢已空玉鱗飛寂寂翠羽怨匆匆雪¶
打窗前月香消笛裏風逡巡尋一醉驢背有詩翁¶
　　成靖之¶
　　　送劉紫芝南還¶
<pb:KR4h0143_WYG_259-39b>¶
逺別人情惜君歸更若何匡時憐道直涉世患才多路¶
柳催春去江風拂櫂過還應逢雨露且莫怨蹉跎¶
　　左光斗¶
　　　雪霽道中口號二首¶
出郭舒新望搴帷對夕暉濕雲留野樹晴雪照寒衣臘¶
近梅爭放春生柳欲歸何如田父適髙日掩柴扉¶
已霽天猶雪離離樹欲低寒暄衆壑異向背一溪迷凍¶
犬迎人靜飢烏下食齊攜牛村父老曝背近牆西¶
<pb:KR4h0143_WYG_259-40a>¶
　　　送友人¶
可惜春明道春光二月間故人何事別行色有餘閑言¶
上五臺去經游二寳山何如僧結侣獨往悵難還¶
　　馬徳灃¶
　　　曹園讌集¶
名園成勝引畫榼出疎籬不厭杯頻勸何妨席屢移暮¶
烟停客櫂宿雨亞花枝興劇忘歸去娑拖月上時¶
　　錢文薦¶
<pb:KR4h0143_WYG_259-40b>¶
　　　山居雜興¶
自掃閑房臥能令俗慮輕披簾邀乳燕挈榼赴遷鶯海¶
味梅魚滑山毛竹笋清湖天思蕩槳恰喜報新晴¶
　　傅振商¶
　　　春夕獨坐¶
野色依簾重芳林定暮鴉孤燈清古驛明月媚新花流¶
水幽村靜歌樵小徑斜客情正望逺何處更鳴笳¶
　　　園居¶
<pb:KR4h0143_WYG_259-41a>¶
不是䕫龍侣偏宜鹿豕羣自題招隠字誰續絶交文鑿¶
壁来山雨編籬帶野雲還思接輿子遺世不如君¶
　　文翔鳳¶
　　　行至椹澗¶
風向馬蹄鳴炎天灑汗行地浮烟樹闊衣挂晚霞眀禁¶
酒縁多病投驂怯逺程鳥啼如戀客恰恰和溪聲¶
　　鍾惺¶
　　　暫霽¶
<pb:KR4h0143_WYG_259-41b>¶
重陽無不雨况作蜀山行已歴諸峯險剛逢半日晴峽¶
寒偏著色江晚自多聲雖復終隂曀心魂亦暫清¶
　　　沈雨若自常熟過訪(時喜得/受之書)¶
見君疑舊識不必故人書所念乆離別欣聞近起居朋¶
来鴻鴈後雨止菊花初得問虞山樹寒紅三月如¶
　　譚元春¶
　　　同李長蘅尋聞子將龍井山齋二首¶
楓色紅難已黄從翠處分偶然亂葉下風雨似同聞谷¶
<pb:KR4h0143_WYG_259-42a>¶
鳥臨寒路籬花開逺雲逢幽無一語心眼自氤氲¶
十里蒼蒼路非深亦覺遐隂晴澹山氣鷄犬靜人家閣¶
迥生溪水坪香過荈花紅黄光莫豔羣動豈無涯¶
　　尹嘉賔¶
　　　舟泊恵山夜坐思琴¶
昔年與之子把酒對瑶琴明月蒹葭浦秋江楓樹林擣¶
衣中夜緩落葉萬山深悵矣誰能理烟波不可尋¶
　　荘起元¶
<pb:KR4h0143_WYG_259-42b>¶
　　　紫霞洞¶
石室何寥廓蜿蜒信地靈洩雲終古白豔草自然青軒¶
帝蔵神鼎淮王貯道經翛然来物外思鍊羽人形¶
　　王象春¶
　　　送友人¶
郭外溪邉寺年来兩送行攀條猶在眼落葉已無聲憶¶
昔春山色能輕故國情好將詩酒約歸問魯諸生¶
　　馬之駿¶
<pb:KR4h0143_WYG_259-43a>¶
　　　　聊園晚步¶
　問病過鄰舍乗閒葺舊籬牛知自歸路鳥亂欲栖時暮¶
　景不堪駐孤懐誰與期畦丁報寒早催護隔年枝¶
　　　　十方禪院¶
　何處堪消夏非山即水鄉樹深渾欲暝花近反無香欲¶
　晚波難緑迎秋木漸蒼市譁原未逺烟景乃微茫¶
　　　　秋日草橋作¶
　白屋村村度青帘面面迎野溪殘雨入側樹早隂生棃¶
<pb:KR4h0143_WYG_259-43b>¶
　棗過橋色雞豚近市聲未論丘與壑出郭已多情¶
　¶
　¶
　¶
　¶
　¶
　¶
御選明詩巻六十二¶
