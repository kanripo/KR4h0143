# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.376630
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷五十七
<pb:KR4h0143_WYG_254-1a>¶
　欽定四庫全書¶
御選明詩巻五十七¶
　　五言律詩八¶
　　　葉份¶
　　　　夜泊夀春驛¶
　萬里愁行客孤槎自使星人煙昬晚渡漁火亂風汀桐¶
　柏長淮水松杉古驛亭誰家吹短笛淒斷不堪聽¶
　　　韋商臣¶
<pb:KR4h0143_WYG_254-1b>¶
　　　　秋社和朱霅峯韻¶
　近圃青千疊遥山碧四圍舟從天際至觴向雨中飛殘¶
　暑蒲葵扇新凉薜茘衣更憐天欲霽返照弄餘暉¶
　　　馮世雍¶
　　　　赴滇南煙莊道中¶
　碧嶂千峯合黄茅一徑開馬從危石度人自亂山來暝¶
　樹青溪濕寒雲白鴈哀漫停湘浦駕遥望漢江臺¶
　　　盧襄¶
<pb:KR4h0143_WYG_254-2a>¶
　　　一谿¶
一道縈村曲何年有此谿微風生細浪過雨失平堤漁¶
溆舟相續仙源路不迷幽棲我亦戀夢繞石湖西¶
　　狄沖¶
　　　徳州道中¶
逺道嗟難到舟行觸凍流山城寒擊柝客夢夜封侯岸¶
鳥棲還警村狵吠不休篙人真楚産助力發蠻謳¶
　　　谿上¶
<pb:KR4h0143_WYG_254-2b>¶
原樹明殘日谿風掃斷雲衆山圍野並一水向田分魚¶
戲推萍轉樵歌隔嶼聞隠居逢此地無事歎離羣¶
　　柯維騏¶
　　　宏路驛¶
雨歇江天淨山迴驛路遲客愁新歳減風物故鄉宜花¶
事餘梅蕊樵歌綴竹枝祗慙司馬病深負好文時¶
　　豐坊¶
　　　臥病述懷二首¶
<pb:KR4h0143_WYG_254-3a>¶
短日悲年促他鄉苦病侵疎砧偏傍耳歸鴈忽驚心塞¶
柳猶含凍江梅正滿林衰羸難自强早晚合投簪¶
宦况從來薄幽居頗自厭寒雲開逺岫落日盪虚簷煑¶
藥爐常活題詩筆久拈無人來問訊向夕閉空簾¶
　　　秋日即事二首¶
老農遺舊業世事厭新聞落日明蒼野秋風散白雲樹¶
陰唯犢共渚月許鷗分寄語州仇輩何心預此文¶
入秋殘暑退向晚病心清露葉和螢墜風條雜鸛鳴最¶
<pb:KR4h0143_WYG_254-3b>¶
甘蔬飯潔慙怯葛衣輕坐聽西樓角鳴嗚向月明¶
　　鄭旦¶
　　　夜歸洱海道中¶
杳杳空原暮蕭蕭旌斾行長風吹海暗新月傍人明河¶
影城頭墮秋聲塞外生客懷頻荷劒時事正論兵¶
　　龔用卿¶
　　　聞鳥¶
入户聞啼鳥芳園三五家竹陰苔沒砌庭靜蜨爭花籬¶
<pb:KR4h0143_WYG_254-4a>¶
菊春芽茁亭槐午影斜憑髙遥送目夕照數歸鴉¶
　　　湖上晚歸¶
十里菰蒲水連阡桑柘園湖天平石鏡漁火出山門宋¶
蹟遺僧舍蘇堤接逺村飛星斜過水立馬已黄昏¶
　　蘇佑¶
　　　秋夜宿上方山治平寺¶
下榻成流憇懸燈坐夜深林疎風落木村迥月傳砧星¶
入山窗小雲生水殿陰擁衾正愁絶謾擬越鄉吟¶
<pb:KR4h0143_WYG_254-4b>¶
　　　立秋¶
夜半西風入凉雲滿晉樓蟬聲帶秋響螢火傍宵流已¶
抱張翰興能禁宋玉愁年華浪抛擲歸思繞滄洲¶
　　　登滕王閣¶
坐久澹無慮悠然片月生疎星雜漁火繁露濕江城向¶
夕横燕望今宵習楚聲因憐竹枝好翻作豫章行¶
　　　過甘莊下視鴈代諸山有作¶
極目川原遍雙睂紫翠間水光全帖地嵐氣半沈山白¶
<pb:KR4h0143_WYG_254-5a>¶
鳥雲邊沒青驪樹杪還伯牙琴興劇何日乞身閒¶
　　張鰲¶
　　　訪趙元戎築塞¶
走馬黄龍府觀兵細柳營連山邊雨合平野陣雲横松¶
漠懸秦壁燕支動漢旌猶憐趙充國辛苦築金城¶
　　陸垹¶
　　　宿三叉口¶
雲樹蒼茫合鄉闗道路賖近船呼伴侣隔岸有人家草¶
<pb:KR4h0143_WYG_254-5b>¶
短煙横野江寒月浸沙家人應念我今夜宿三叉¶
　　　郡廨似野齋¶
青林依郡宅渾似野人居幸此無公事閒來展道書蟬¶
聲來逺樹草色上前除莫笑耽𤣥寂功名意本疎¶
　　吕希周¶
　　　萍鄉次趙都諫漸齋¶
晚憇萍鄉館繁陰度短牆鳥棲人亦倦山僻雨初荒新¶
月憐遊子凉雲夢草堂好風三百里吹我上瀟湘¶
<pb:KR4h0143_WYG_254-6a>¶
　　華察¶
　　　惠山寺與子羽話别¶
看山不覺暝月出禪林幽夜靜見空色身閒忘去留疎¶
鐘隔雲度殘葉映泉流此地欲為别諸天生暮愁¶
　　　與僅初再過任大理别墅¶
溪南讀書處秋晚數經過寒照隠城樹蒼煙深壁蘿窗¶
明山翠近地靜葉聲多叢桂空巖暮徒懷招隠歌¶
　　　夜宿田舍¶
<pb:KR4h0143_WYG_254-6b>¶
郊居觀穫罷暝色滿荆扉歳事山田薄人家茅屋稀荒¶
原寒照斂獨樹暮禽歸夜靜然燈坐髙窗黄葉飛¶
　　　夜訪金秀才¶
獨夜山陰客停橈江月斜溪深聞犬吠葉盡見人家荒¶
徑存生事寒燈映鬢華坐看霜氣白宿鴈滿平沙¶
　　屠應埈¶
　　　甘露寺次韻¶
甘露千年寺羣公攬轡過樓空呉楚盡江闊雨雲多蜃¶
<pb:KR4h0143_WYG_254-7a>¶
氣連蒼海琳宫隠碧蘿更聞幽絶處白日走黿鼉¶
　　　贈同年謝子儒致仕歸蜀¶
子真棲谷口潘岳賦閒居長揖辭明主為農返故廬雪¶
消巴嶺出天入錦江虚莫待揚雄老潛夫早著書¶
　　　趙武庫元實移居賦得堂字¶
髙士便疎曠居臨御苑傍開尊秋月滿列樹夏雲凉水¶
鏡揺朱户風琴奏石房登樓新有賦王粲謝升堂¶
　　陸粲¶
<pb:KR4h0143_WYG_254-7b>¶
　　　寄葛太守子中¶
憶爾投荒日依依戀翠華亦知行萬里不是為丹砂郡¶
古留銅狄堂深繡土花何須憂瘴癘意逺即煙霞¶
　　江以達¶
　　　上清祝聖逢孫黙齋使君感贈因期同陳午江¶
　　　枉顧山中¶
憶别無今日生還有歳年那期千里合相見一潸然往¶
事秋雲外幽懷落葉前何時與同好方駕枉林泉¶
<pb:KR4h0143_WYG_254-8a>¶
　　聞人詮¶
　　　登北固山¶
郭外青山好髙峯俯碧霞江聲入尊斚秋色滿汀沙島¶
嶼金焦並人煙市井賖地偏鷗鷺狎擬宿梵王家¶
　　田汝成¶
　　　軍中酬焦學憲過予思南别署有懷見寄¶
誰道軍中樂徒勞物外吟朔風淒鼓角嘉節罷登臨草¶
閣依山迥江梅映雪深無由款髙駕愁絶暮雲心¶
<pb:KR4h0143_WYG_254-8b>¶
　　　烏蠻灘¶
一葉中流下千山兩岸開黿鼉吹浪轉燕雀受風迴巨¶
石迎船出啼猿近客哀從來輕險絶涉此寸心摧¶
　　樊鵬¶
　　　山居和孟無涯¶
秋園對曉坐弱病苦寒侵楚地風霜積江鄉草木深山¶
髙來牧笛村逺送寒砧為問林泉事時時酒一斟¶
　　　六合¶
<pb:KR4h0143_WYG_254-9a>¶
聨轡來東邑朝行暮復還市㕓通亂水城郭帶秋山路¶
出青楓外江流白霧間西行鄉思切愁絶望昭闗¶
　　袁袠¶
　　　自柳至平樂書所見¶
象郡極蕭條賓州頗沃饒趂虛多醜女互市半良猺箬¶
裹檳榔貴花妝茉莉嬌輶軒叨使者異俗采風謡¶
鬱白方言似潯梧瘴氣賖蚺蛇晴挂樹射蜮晝含沙屋¶
覆湘君竹山紅蜀帝花夷堅收未盡博物待張華¶
<pb:KR4h0143_WYG_254-9b>¶
　　　楊花¶
㸃㸃飄仍聚盈盈宻更稀輕窺朱幌入亂繞玉窗飛雪¶
作漫天舞春從委地歸章臺無限恨零落竟誰依¶
　　　燕¶
最愛堂前燕髙飛忽復低趂風穿柳絮冒雨掠花泥簾¶
影朝雙舞梁塵晚並棲綠窗離思切腸斷各東西¶
　　　人日齋居雪霽¶
瑞雪逢人日堯年感物華水從銀漢落山繞玉闗斜帳¶
<pb:KR4h0143_WYG_254-10a>¶
殿披晴靄郊宫閟綵霞今朝禁城望無樹不飛花¶
　　　憶横塘别業¶
一臥文園病終朝念故山敢希宣室召秪望玉門還橘¶
想千頭足桑思十畝閒如何五斗米猶自滯南蠻¶
　　　謁柳祠¶
羅池非昔日柳廟亦荒頺秋草重門閉寒花獨樹開文¶
章真命世今古孰憐才猿鶴如相訴松風晚更哀¶
　　　招鶴¶
<pb:KR4h0143_WYG_254-10b>¶
獨鶴忽飛去冥冥滄海東離哉翻羽翼幸矣脫樊籠影¶
憶空庭月聲鄰别院風凌霄自有志吾豈學支公¶
　　范言¶
　　　酬賈實齋憲副¶
水煖躍春魚山晴照客居菰蒲淮水際松檜漢年餘酒¶
熟雲安市田荒鄴下渠嬌兒勝筆硯塗抹老夫書¶
　　　湖上¶
誰開湖上閣獨對晚來曛鶯語排花出潮聲帶雨分遥¶
<pb:KR4h0143_WYG_254-11a>¶
看鄰牧散閒與海鷗羣自笑江干老悠然臥白雲¶
　　　駕出北郊¶
清蹕辭南陸𤣥宫禮北郊周廬屬霜㦸行吹雜金鐃齋¶
祓陳周幣明禋薦楚茅還聞天樂在縹緲下雲旓¶
　　　别華鴻山翰撰¶
細雨花邊路閒亭竹外扉地偏亭榭古春老燕鶯稀柳¶
色侵歌扇藤梢拂舞衣新愁忽髙㑹知爾逺懷歸¶
　　趙時春¶
<pb:KR4h0143_WYG_254-11b>¶
　　　春庭即事¶
春光不可問春事屬誰家庭暖初喧燕簷風欲度花含¶
泥隨逺近飛蕊下横斜幽絶不須掃原無長者車¶
　　　送陶虞卿赴神機參將¶
宋殿三衙帥唐環十六軍官聨參斗柄旌斾儼星文羽¶
衛迎黄道龍光覲紫雲時時仙仗入清蹕早應聞¶
　　王慎中¶
　　　柳湖亭讌遊¶
<pb:KR4h0143_WYG_254-12a>¶
亭子水中洲蘭漿美載浮鷗翻當吹篴魚躍近垂鈎折¶
藕憐絲細探蓴愛乳流更言明月好中夜尚淹留¶
　　　宿湖中¶
蒼茫煙景晦舟楫自如家宿處隨鷗鳥秋初惜月華遥¶
心連浦鴈歸夢滯江花為客誰知者疎燈水一涯¶
　　　晚行趙家圍¶
川廣片帆懸輕霞欲暮天蓼花明逺㟁蘆葉隠低田風¶
起青蘋上雲歸白鳥前元多山水意對此自悠然¶
<pb:KR4h0143_WYG_254-12b>¶
　　　題徐氏溪亭二首¶
髙亭虛出水結搆若天成波蕩垂簾影窗留過艣聲樹¶
低看岸逺風細覺潮平自有芳洲杜含滋日日生¶
浯水日悠悠虛亭壓水頭棹歌喧極浦峯翠漾中流每¶
夜偏多月長天只似秋更添幽事併繫柳木蘭舟¶
　　　訪空同先生故宅¶
久欲求遺草今來訪故廬北窗存臥席東壁有藏書墨¶
沼春苔長琴臺夜月虚年年桂花發人擬子雲居¶
<pb:KR4h0143_WYG_254-13a>¶
　　馮恩¶
　　　郊居雜咏¶
曉雲封逺岫新柳拂雕楹鳥喚驚幽夢花香解宿酲摘¶
薇供野饌披笠餉春耕無限尋真興登樓一嘯清¶
　　　雨夕¶
亂雲沈野寺風雨夜鳴驕灑案香煤潤侵燈花蕊揺陰¶
晴窺世幻歳月在山饒喜聽三生話空林慰寂寥¶
　　羅洪先¶
<pb:KR4h0143_WYG_254-13b>¶
　　　送周龍岡¶
結茅依野樹巷僻少來車落葉滿庭下寒山半雨餘忽¶
言京邑去因憶貴交疎問訊休相及為農久廢書¶
　　　訪隠原¶
入谷無機事邀逢任所之獨沿溪澗徃忽至夕陽期峯¶
影遥能辨松陰坐屢移暝來山下宿殘月二更遲¶
　　唐順之¶
　　　同禇生滔徐生大復夜過城濠水榭作¶
<pb:KR4h0143_WYG_254-14a>¶
出郭即山家孤亭更水涯人開池上酌蓮吐月中花清¶
籟微微至明河漸漸斜坐疑塵世隔雞犬亦無譁¶
　　　贈郡倅綱運¶
之子從王事秋江曉問津泛舟千里役行篋一官貧淮¶
海雄畿服瑶琨貢國珍聖明如有問正可繪流民¶
　　　常山懷羅念菴¶
本為窮幽賞非因避世氛鄉心呉水盡客路粤山分名¶
姓休相問漁樵久作羣忽思鸞掖侣日暮倚停雲¶
<pb:KR4h0143_WYG_254-14b>¶
　　　丹陽别王道思¶
久已廢逢迎蕭然世外情因君訪茅屋相送到江城逺¶
岫雪中綠寒流氷下行可堪此時别獨自返柴荆¶
　　　題金山寺與僧惠傑¶
何處尋龍藏停橈聽梵音中流一塔影逺樹萬家陰僧¶
定潮來去月明江淺深試將空水相堪比慧公心¶
　　　送孔上公助祭太學歸闕里時賜衮衣一襲¶
國喜嘉賓至人攀上客行來觀周室禮去入魯王城新¶
<pb:KR4h0143_WYG_254-15a>¶
衮山龍炫餘堂金石鳴聖朝稽古意待爾示諸生¶
　　　同皇甫子循遊横山¶
曲磴行來盡松陰轉寂寥不知茅屋近却望石梁遥葉¶
響疑聞雨渠寒未上潮夫君軒冕客此地欲相招¶
　　　送白尉往湖上¶
君家太湖北作吏太湖南驛路雞鳴近山城樹影含萬¶
川疏沃野百室競春蠶幸此猶吾土微官也自堪¶
　　李開先¶
<pb:KR4h0143_WYG_254-15b>¶
　　　春夜¶
寳鴨香初泛銅龍㸃漸加睡輕聞雨竹情重惜風花無¶
語梁間燕未啼城上鴉春宵太寂寞欹枕待朝霞¶
　　　春日雪宴¶
雪宴聚名姬旋教春雪詞歌喉雜鳥弄舞態蕩蛛絲樂¶
歇呵纎指軒明映玉肌煙花聊寄興良友莫相疑¶
　　陳束¶
　　　春郊晚行¶
<pb:KR4h0143_WYG_254-16a>¶
遲日出郊圻悠然塵事稀野陰堪結蓋溝水欲流衣俠¶
客探丸返佳人抱瑟歸喧喧四鄰夕徙倚向斜暉¶
　　　都下秋雨夜飲王子長宅¶
闊别時何屢蹉跎鬢已侵還朝明主賜卜夜故人心凉¶
雨杯初覆空堂漏欲沈安知非夢寐相對帝城隂¶
　　　春日渡漢陽¶
春風澹微雨了了見前川背水千家閉連山百雉懸鶯¶
啼江上樹人散渡頭煙此日乗流者羈思殊未捐¶
<pb:KR4h0143_WYG_254-16b>¶
　　　過呉維新隠居¶
委巷疎塵宇空齋問隠淪應門兩童子拄杖一閒身下¶
馬見深意焚魚知久貧相看祗有笑握手更何陳¶
　　　病中張大見過¶
拙疾寜為理幽閒幸避喧解巾看吏傲罷牘聽禽言霧¶
委花餘泫風歸葉暗翻園林遲日意一與故交敦¶
　　　晚望有懷¶
髙閣罷餘霧曠然見遥岑依微夕照滅窈窕寒雲深隠¶
<pb:KR4h0143_WYG_254-17a>¶
几獨成趣據梧時自吟惟當草𤣥者寂寞知予心¶
　　任瀚¶
　　　病懷¶
海甸逢南菊殊方也自花江淹新卧病王粲老無家皓¶
月千門夜秋風雙鬢華還持石函記勾漏訪丹砂¶
　　胡松¶
　　　舍弟病久得書知小愈喜而有作¶
汝病經年久常時繫我思池塘春草夢江海鶺鴒詩歳¶
<pb:KR4h0143_WYG_254-17b>¶
暮悠悠别天涯寂寂時忽傳消息到喜報細君知¶
　　林恕¶
　　　舟次白沙驛¶
長安何處所孤棹發閩闗白擁沙邊驛青迴江上山風¶
濤添别淚村酒破愁顔羨爾溪中鳥閒雲共往還¶
　　　同蔣䝉菴朱豹厓登合浦海角寺¶
共是天南客相攜海角行山連銅柱界水匯越裳城落¶
日潮聲起髙秋蜃氣清故鄉回首望歸鴈斷南征¶
<pb:KR4h0143_WYG_254-18a>¶
　　楊祜¶
　　　答陳李二侍御¶
吏隠滄洲逺江楓伴索居秋風一鴈過忽枉友朋書獻¶
納看君輩聲名動直廬東南民力竭奏記意何如¶
　　　湖夜¶
湖夜熒熒白蘋風嫋嫋秋斷霞斜照雨冥霧濕依樓萬¶
國仍多難浮生祗百憂滄江有漁笛何事獨悠悠¶
　　桂天祥¶
<pb:KR4h0143_WYG_254-18b>¶
　　　發和州¶
樓船開旭日凉露灑征衣擊楫横江浦投詩采石磯潮¶
來紅蓼沒人語白鷗飛天際瞻宫殿金陵在翠微¶
　　呉子孝¶
　　　送陸别駕之安州¶
作吏本王畿盧溝葉亂飛秋風吹易水寒雨灑征衣戍¶
火鄰邊障原霜見獵圍陸機吟興好還喜簿書稀¶
　　　橘溪僧院¶
<pb:KR4h0143_WYG_254-19a>¶
蟬聲不出寺鐘斷祗聞香流水迷松逕閒雲滿石牀無¶
言忘寂寞晏坐得清凉欲謝人間事冥心叩藥王¶
　　　燕¶
數見沙頭燕翩翩故傍人定知巢已就偏愛語相親碧¶
樹江波闊烏衣故國春巻簾誰為汝飄泊數沾巾¶
　　　秋日與子浚子約小集子循甫赴日南¶
莫問銀河淺須憐玉斚空洛雲三歳隔楚月一宵同風¶
櫪悲窮驥秋砧亂候蟲新凉有離思萬里憶征鴻¶
<pb:KR4h0143_WYG_254-19b>¶
　　沈愷¶
　　　山寺¶
年年二三月常自客天涯問竹何須主逢僧便可家偶¶
嘗新市酒翻憶故園花春事已不及虚憐負歳華¶
　　沈謐¶
　　　遊殊勝寺¶
畫舫連雲動驚濤帶雨飛青山天外出白鶴寺邊歸僧¶
偈傳金粟蟬聲隠翠微洞庭乗興逺直欲老漁磯¶
<pb:KR4h0143_WYG_254-20a>¶
　　蔡靉¶
　　　九日登歴下千佛山¶
索居逢九日山寺一登遊紅葉西風晚黄花細雨秋鴈¶
從寒樹沒嵐帶逺山浮何必茱萸酒清吟亦遣愁¶
　　　石洞¶
山中無俗事洞裏更清幽何代髙人隠遐踪今尚留碧¶
天明逺岫疎木繞寒流一坐澄心慮因思歳晚謀¶
　　　避雨逢舊識¶
<pb:KR4h0143_WYG_254-20b>¶
雨過樹生凉間闗鳥語長門前流水急籬外菜花香田¶
父偶相問故人情未忘此中可乗興無奈馬蹄忙¶
　　　泛舟大陸澤¶
大陸秋水平藕花風正清船如天上坐人在鏡中行湖¶
迥逺山出煙消新月生昔人垂釣處回首不勝情¶
　　楊本仁¶
　　　山行¶
山路登攀倦鄉園何處邊迷津岐路口立馬亂峯巔白¶
<pb:KR4h0143_WYG_254-21a>¶
髪雙親逺黄河一綫懸俯看鴻鴈影難寄益門篇¶
　　曹世盛¶
　　　送凌應賢判常徳¶
雄郡開南紀行旌出北燕别憐孤館夕交憶故鄉年曉¶
月沈平楚春山帶逺煙離魂與孤鴈共逐洞庭船¶
　　程烈¶
　　　春日同皇甫子循遊吉祥寺¶
㝷春同出郭下馬問禪棲花梵流清靄雲鐘度逺溪山¶
<pb:KR4h0143_WYG_254-21b>¶
形闗塞北日影樹林西老衲能留客歸途渾欲迷¶
　　　過露筋祠¶
古廟清淮口相傳烈女祠孤舟不同載行露有深悲日¶
向菰蒲落山隨洲渚移千秋一感慨為誦浣紗詞¶
　　孔天𦙍¶
　　　夜坐¶
寥寥郡齋夕悄悄客心幽露氣因風發花陰帶月流城¶
髙聞鼓角地爽識邊州去國懷多曠兼兹永夜愁¶
<pb:KR4h0143_WYG_254-22a>¶
　　　秋懷¶
木落鴈南度天髙秋色深凉飇颭夕露疎雨散朝陰水¶
冷魚龍戲山空猿鶴吟將因理歸駕貞此歳寒心¶
　　髙萼¶
　　　餘春¶
餘春園日勝香聚一亭紅蜂閙晴簷下鶯啼宻葉中不¶
愁花幔雨惟愛酒旗風屢發東郊興惜無人與同¶
　　閔如霖¶
<pb:KR4h0143_WYG_254-22b>¶
　　　遊迎恩寺甯氏園林¶
逕轉金沙淨壇依石洞幽樹深寜受暑蜩咽似迎秋空¶
翠含雲落新泉帶雨流歸驂楊柳陌十里暮煙浮¶
　　蔡汝楠¶
　　　初上讀書樓¶
一倚層樓上風煙自曲阿山晴俱入牖月濕迥臨河散¶
帙流螢落吟秋早鴈過無端見鄉樹却憶别年多¶
　　　山中立夏即事¶
<pb:KR4h0143_WYG_254-23a>¶
一樽開首夏獨對落花飛幽僻還聞鳥清和未換衣綠¶
幃槐影合香飯藥苗肥盡日柴闗啓蠶家過客稀¶
　　　烏戍唐氏林亭¶
訪舊烏溪畔空林别戍間鑿池通暗水移石壘髙山微¶
雨秋雲後疎花夕照閒平生愛幽寂於此欲忘還¶
　　　題峴山濟公房¶
禪榻澄湖上山光似鏡中疎鐘揺落葉細雨帶秋蟲峯¶
竹虚窗映爐香别院通何期碧雲合一酌對休公¶
<pb:KR4h0143_WYG_254-23b>¶
　　　晚過施子¶
霽景開芳讌樽前落晚霞蟬聲經雨斷鳥道入風斜幽¶
徑過求仲青山近謝家相看江上客共惜九秋花¶
　　　自瑞洪泝江入信州¶
暫得辭文牒虚窗畫舫開江趨鄱口落山向信州來老¶
樹迷帆入殘鶯喚夢回無人共登眺翹首越王臺¶
　　吕光洵¶
　　　立春前雪應制¶
<pb:KR4h0143_WYG_254-24a>¶
天惟𤣥徳感帝念小民依送臘能呈瑞先春果應祈兩¶
儀渾並色萬有倐交輝欲繼周文咏還輕郢曲稀¶
　　林應亮¶
　　　流河對月¶
驛路近津橋星河接海遥露塘風折葦沙嶼月平潮逺¶
火渡頭急疎鐘湖外飄那堪凄斷夕凉氣入寒條¶
　　　溪上¶
清溪流不極林際帶疎鐘鳥道連山屋灘聲落水舂漲¶
<pb:KR4h0143_WYG_254-24b>¶
消新有岸雲起本多峯愁對猿啼峽鄉闗煙樹重¶
　　　宿㑹江¶
古驛山城外寒江客到稀潮平見魚戲葉落聽禽飛逺¶
火行人語荒原古渡歸徘徊不知夕零露忽沾衣¶
　　范欽¶
　　　江上翫月¶
萬里空江月孤舟日夜看闗山何處是烏鵲不勝寒氣¶
逼銀河轉光含玉露團踟蹰瞻斗極髣髴辨長安¶
<pb:KR4h0143_WYG_254-25a>¶
　　　雪中簡王惟和¶
寂寞梁園客迂迴剡曲家一冬初破雪萬里正飛花帶¶
雨斜侵幔迴風曲抱沙相看如不醉辜負此年華¶
　　　姪澈使滇南¶
鳯厯千齡啓龍函六詔傳雲開星使路地盡夜郎天頒¶
瑞符虞典祈靈異漢年可令籌國計人復數張騫¶
　　顧存仁¶
　　　岔道¶
<pb:KR4h0143_WYG_254-25b>¶
目極長安嶺春生岔道屯看花頻掩淚聞鴈欲銷魂隴¶
霧侵衣濕風沙隔面昏據鞍悲髀肉徒切壯心存¶
　　周復俊¶
　　　秋夕¶
夢家家不到秋半復懷歸落葉見行馬寒城催搗衣鴻¶
飛潞水急雲過楚峯稀惟有中秋月能揚萬里輝¶
　　　宿龍泉舖¶
委轡蒼林畔郵亭落葉疎雨聲侵夜急山白射窗虚疲¶
<pb:KR4h0143_WYG_254-26a>¶
馬先依皁征鴻不寄書開門嘯徒侣月出五更初¶
　　　山塘驛¶
煙驛石梁分遥天獨鴈聞花濃川散纈霞細島流文葉¶
鬭將棲鳥山留欲去雲此時神慮澹泉月正紛紛¶
　　　旅懷¶
水竹晚蕭蕭深溪度石橋捲簾秋不隔迎扇暑全消草¶
長飛平燕槐疎落暗蜩樵村帶魚艇小隠不須招¶
　　　池上¶
<pb:KR4h0143_WYG_254-26b>¶
凉吹遥侵榻蟬飛近滿城猶憐采菱渡不盡賣花聲鴻¶
鴈迎霜早煙霞出海明白羊山下路芳草更多情¶
　　　柳營¶
何自入芳園因尋靜者縁樓陰連水綠橋影罩溪圓紫¶
幕飛雛燕荒苔墮小蟬悠然欲歸去閒喚木蘭船¶
　　王梅¶
　　　送林節推赴任瓊州¶
見説瓊州地煙中疊浪開逺天分島溆晴蜃結樓臺水¶
<pb:KR4h0143_WYG_254-27a>¶
館鮫人識風檣賈舶來桄榔秋樹好莫怨夜猿哀¶
　　尹耕¶
　　　古意¶
賤妾長留此良人久戍燕無由秣陵淚一灑薊門煙野¶
日明官道寒雲暗晚天相看秋欲暮又是别經年¶
　　　寄倒馬闗崔將軍¶
苦憶當闗將頻年樹漢旌風生三岔口雪滿六郎城李¶
牧仍酣戰馮唐未著名隨雲望倒馬空有故人情¶
<pb:KR4h0143_WYG_254-27b>¶
　　　過汪中山舍人園亭¶
碧嶂青霄外文渠錦席前洞穿巖下䆳亭插沼中圓琴¶
韻朝醒酒碁聲午破眠因君忘去住不問北征年¶
　　　黟縣道中¶
嶺峻橋横渡泉懸水逆流映空峯影亂觸石浪花浮歳¶
月悲行役衣冠憶舊遊望鄉雙眼淚休上最髙樓¶
　　　闗壯繆侯祠¶
盪寇襄樊日長濤渰魏軍氣雖雄百戰功竟偃三分鬼¶
<pb:KR4h0143_WYG_254-28a>¶
馬騰空皁靈旗掣亂雲神絃朝暮曲長向嶺頭聞¶
　　包節¶
　　　夏日雨後過陳園¶
選勝遵郊郭衝泥試杖藜溪承新瀑水山渡欲晴霓看¶
竹人先至穿花鳥自迷笑予來幾度才識小亭西¶
　　　秋夜¶
淒清旅館寂徙倚對明河庭樹銷潘省寒蟲避翟羅鴈¶
歸砧響急烽至角聲多不寐殷憂者長更奈若何¶
<pb:KR4h0143_WYG_254-28b>¶
　　　九日宴西寜城樓¶
九日依邊郡登髙倍黯然山風寒擁葉城日澹浮煙菊¶
亦窮荒見萸應故國偏何期流竄客猶接歳時筵¶
　　徐禎¶
　　　楊蘭亭奉使北上¶
出闗稱使者知是棄繻生鳯詔從天下樓船截海行五¶
雲還入夢千里欲遄征到處逢迎是無勞念去程¶
　　　鄒虹橋新居¶
<pb:KR4h0143_WYG_254-29a>¶
欲謝塵中鞅言從野外居短籬齊樹槿新水曲通渠俗¶
客無停軫幽人有報書清風北窗下髙枕意何如¶
　　王畿¶
　　　山房早起用陽明先生韻¶
睡起乗朝氣翛然步逺沙白雲千嶂靜流水一溪斜幽¶
意隨林鳥浮名付槿花山㕑作清供一味趙州茶¶
　　白恱¶
　　　月夜與宗子登虎邱二首¶
<pb:KR4h0143_WYG_254-29b>¶
芒鞋乗落照避俗踏幽蹊雲補青松障苔分白石梯庭¶
前孤月出天外數峯低歸步蓮塘徑髙枝一鳥棲¶
登眺發遐想乾坤一委形目隨飛鳥落思逐冷泉醒坐¶
愛山月白凉生松露零巾紗髙岸處兩壑斷雲屏¶
　　　上方寺次南峯楊子¶
竹壑響寒玉山亭來好風小橋横谷口古塔半雲中落¶
鶩帶殘照飛帆挂逺空歸舟石湖晚漁火隔汀紅¶
　　　横塘夜泊¶
<pb:KR4h0143_WYG_254-30a>¶
山月正江中飛觥興轉濃露寒漁浦笛風靜客船鐘曲¶
樹青依岸晴雲白䕶峯曉來須共爾徙倚洞天松¶
　　　送楊侍御¶
樹色障江城青驄逐晚行鴻飛破雲影木落亂秋聲萬¶
里河梁别三年白下盟夕陽人漸逺蘭袂若為情¶
　　王廷榦¶
　　　天夀山行宫¶
天斾三春發離宫四月開觀河懷禹跡問野見周才日¶
<pb:KR4h0143_WYG_254-30b>¶
氣生髙嶺雲陰拂翠臺太平叨扈從文雅愧鄒枚¶
　　　後湖答皇甫司勲¶
髙皇方息戰於此濬澄湖版籍封疆逺絲綸詔命敷萬¶
年修禹貢九譯獻周圖自得清風句南中麗景無¶
　　錢薇¶
　　　贈吕東匯銀臺¶
薊門十載别此日意何如濟世餘三䇿謀身合二疏浮¶
踪寄天地真樂自樵漁好借盧敖杖周行五岳墟¶
<pb:KR4h0143_WYG_254-31a>¶
　　趙貞吉¶
　　　華陰祠居柬縣令¶
新作王門使來依茂宰居煙花松社屐風雨竹牀書寂¶
寂春將暮綿綿思有餘愁深仍向夕户影岳蓮墟¶
　　　金陵送取經僧回蜀¶
洗鉢長干寺鳴榔一葦灣經收唐藏譯歌學楚狂還草¶
綠金沙島雲開石鏡山慈航偏易渡豈若世途難¶
　　康太和¶
<pb:KR4h0143_WYG_254-31b>¶
　　　登雨花臺¶
鷲嶺岧嶤上龍宫路轉斜山河饒四望城闕俯千家松¶
暝偏藏鶴臺空尚雨花憑髙無限思風物滿京華¶
　　　登木末亭¶
寺愛風塵隔亭看木末齊登臨疑地盡笑語覺天低勝¶
景懷偏洽芳樽醉更攜不知人代逺幾度此攀躋¶
　　　宿查家渡¶
寂寞查家渡征驂此日過荒村人跡少孤館鴈聲多寒¶
<pb:KR4h0143_WYG_254-32a>¶
月侵窗牖凉風透綺羅有懷渾不寐起視夜如何¶
　　　人日¶
南國逢人日相傳卜歳華陰晴曾不定時序轉堪嗟地¶
僻將舒柳山寒未放花草堂詩欲寄羈思正無涯¶
　　　端午書懷¶
入夜潮聲急平明江霧開感時人競渡弔古獨登臺野¶
樹疑分合沙鷗任去來乾坤堪一笑駛景白駒催¶
　　　仲秋國學陪祀¶
<pb:KR4h0143_WYG_254-32b>¶
吾道宫牆在清秋雨露多禮分三獻肅樂奏九成和夜¶
靜傳金柝庭虚聽玉珂歸途燈火逺星斗耿天河¶
　　孫植¶
　　　霜降陵祀夜行¶
夜靜鐘聲徹山深古柏寒回風吹落葉絶壑響鳴湍候¶
騎林間出懸燈嶺外看神遊列聖逺弓劒五雲端¶
　　馬森¶
　　　分水闗¶
<pb:KR4h0143_WYG_254-33a>¶
出闗閩土盡征路楚山迎曉霧連空暗炎天過雨清人¶
來千樹杪鳥雜百泉聲每憾箯輿闊難從石罅行¶
　　陳堯¶
　　　夏日後樂園雜興¶
吏隠容疎放園居况寂寥䕶花編架宻種豆引泉遥閱¶
世思緘口逢人恥折腰無能煉丹鼎華髪日蕭蕭¶
　　許穀¶
　　　過徳州¶
<pb:KR4h0143_WYG_254-33b>¶
樓船御北風渺渺過齊東種秫生涯薄誅茅結搆同日¶
沈平野上人語近村中水面看牛斗星槎似可通¶
　　　偶成¶
新作魚鹽吏遥辭龍虎都乾坤無棄物江漢有潛夫短¶
笠三山雨扁舟八月鱸兹懷何日遂把酒意踟蹰¶
　　　夏日過西宗别院¶
退食尚書省聨鑣大士林地開仙梵境客逺市塵心石¶
竹下空翠山雷生晝陰朅來幽賞意一寄白雲岑¶
<pb:KR4h0143_WYG_254-34a>¶
　　　送馬抑之冊封魯藩¶
惇族開新典貤封輟從官使星過即墨廏馬出長安日¶
躍扶桑樹芝生泰岳壇勝遊多賦草揮贈故人看¶
　　王維禎¶
　　　秋日登墅樓同郭子得差字¶
久客悲秋屢今歸我重嗟青山猶故國黄葉變人家不¶
盡樓中感况多鬢裏華世途空節序真覺向來差¶
　　　出平凉尋故人¶
<pb:KR4h0143_WYG_254-34b>¶
窮塞凉州是吾今出更西峽深昏白晝劒在耀青霓畏¶
色生危巘吟情亂急溪故人千里外有酒慰羈棲¶
　　　熱¶
院深風不度火鑠井猶温林宻翻包暑蚊多故趂昏何¶
方無五月明發問孤村蓮洞凉如許茶𤓰與客論¶
　　駱文盛¶
　　　雪霽¶
旭日散晴暉西山雪意微茶初烹石鼎客已到柴扉啅¶
<pb:KR4h0143_WYG_254-35a>¶
雀檐前下輕寒谷口歸村醪聞已熟莫惜典寒衣¶
　　　左順門值雨¶
曉漏趨朝候殷雷送雨時殿雲低拂檻檐溜急通池自¶
訝沾衣速何妨退食遲宫鶯春罷囀應濕上林枝¶
　　劉繪¶
　　　初春簡喻大定之陳三公美并遊春諸公¶
凌旦尋春處莫言花末開仙人碧玉館豔女紫雲臺一¶
醉連歌去千金買笑回風光已相待數遣曉鶯催¶
<pb:KR4h0143_WYG_254-35b>¶
　　　月季花¶
綠刺含煙鬱紅苞逐月開朝華抽曲沼夕蕊壓芳臺能¶
鬬霜前菊還迎雪裏梅踏歌春岸上幾度醉金杯¶
　　陳鳯¶
　　　秋日登雨花臺¶
落葉山中寺秋風江上臺鳯城雙闕迥牛渚片帆來繁¶
吹暮仍急清樽醉復開東籬菊尚晚留取盡餘杯¶
　　　再送環浦憲使¶
<pb:KR4h0143_WYG_254-36a>¶
攬轡喜重臨臺端遂盍簪離亭忽此别客思一何深雨¶
雪燕山道江湖魏闕心知君多古調三歎憶遺音¶
　　呉瓊¶
　　　送方際明之金陵¶
津亭楊柳色話别思如何爾向金陵去應聽玉樹歌石¶
城寒雨散牛首暮雲多好獻匡時䇿無須念薜蘿¶
　　　旅邸除夕¶
老至謀仍拙天寒酒易消氷霜愁裏過鄉國夢中遥一¶
<pb:KR4h0143_WYG_254-36b>¶
歳秪今夜百年能幾宵病懷堪自適無復歎蕭條¶
　　施峻¶
　　　過南郭野寺¶
休沐出南郭尋僧一扣闗孤燈燃白晝疎磬滿秋山束¶
帶經年苦看雲盡日閒齋㕑清供罷驚鴿欲飛還¶
　　　石居¶
何年此卜居一徑入幽虚隠几青山近焚香世事疎鹿¶
麛過别院松子落前除我欲為鄰舍同看種樹書¶
<pb:KR4h0143_WYG_254-37a>¶
　　　郊扉¶
青入秧田雨黄連麥坂雲郊扉聊騁望世事不須聞竹¶
外鳩雙語花前鶴自羣溪邊來縣尉載酒勸農耘¶
　　袁煒¶
　　　初夏宴崔太常道院¶
出郭尋𤣥圃黄鸝懷好音瑶壇羣木秀清磬碧雲深綠¶
酒傾燕市微風動越吟歸來蹋明月萬户漏沈沈¶
　　喻時¶
<pb:KR4h0143_WYG_254-37b>¶
　　　村舍¶
塵斷蒼波繞村遥碧嶂臨晴沙隨豕跡風葉送禽音誰¶
笑兔園冊獨憐鷗社吟四時真賞在幽事動闗心¶
　　萬虞愷¶
　　　山中曉行¶
攬衣中夜起秣馬早鳴鞭殘月不照地明星猶在天出¶
門頻問曉歴澗暗聞泉翳翳東林外山雲雜隴煙¶
　　周怡¶
<pb:KR4h0143_WYG_254-38a>¶
　　　知二弟至用韻慰之¶
歳晚吾長滯秋深爾逺來鶺鴒飛已急鴻鴈去還哀伯¶
氏喜猶在爾懷强自開可憐風雨夜須酌解愁杯¶
　　王健¶
　　　别建安尹陳石陽¶
王粲忽不樂陳琳將逺行三秋離别思十載結交情日¶
下飛鳬影雲中去鴈聲有懷他夜月夢繞建安城¶
　　温新¶
<pb:KR4h0143_WYG_254-38b>¶
　　　宿靈寳¶
驛館桃林在山城木葉秋我行聊駐馬訪古憶歸牛風¶
浪黄河急塵沙白日愁鄰家好明月今夕自髙樓¶
　　沈鍊¶
　　　得應職方書以詩答之¶
郎署飛符日題書問謫居自因鄉使到翻覺舊交疎塞¶
月塵沙裏邊風鼓角餘誰知遷客夢夜夜繞鑾輿¶
　　　寄馮敬叔¶
<pb:KR4h0143_WYG_254-39a>¶
同作他鄉客嗟余更滯留闗山明月夜邊塞白雲秋漢¶
闕孤臣夢胡笳萬里愁桑乾河水近知是憶并州¶
　　茅坤¶
　　　夜泊錢塘¶
江行日已暮何處可維舟樹裏孤燈雨風前一夜秋離¶
心迸落葉鄉夢入寒流酒市那從問微吟寄短愁¶
　　　登叢臺¶
一眺叢臺上孤臣秋暮時綺羅言已寂芳草暗含滋泣¶
<pb:KR4h0143_WYG_254-39b>¶
露螿移堞銜花雀隠枝忽聞雍里曲併落照睂池¶
　　　首春次安肅¶
山城喧社鼓遊冶屬芳晨陌上探丸騎林中射雉人年¶
光浮綺吹日氣抱紅塵馬首多春色還憐旅鬢新¶
　　喬世寜¶
　　　秋夜¶
今夜燕城館忽驚霜露侵寒砧薄暮急落葉下庭深為¶
客仍多病悲秋正苦吟誰家明月下吹笛更闗心¶
<pb:KR4h0143_WYG_254-40a>¶
　　　春鴈¶
春風纔幾日江鴈已春聲闗路何時返鄉愁為爾生望¶
窮遥漢影不盡倚樓情却憶金河北人同出塞行¶
　　徐楚¶
　　　築圃¶
垂老學為圃乗秋課築塲編筠聊覆屋疊石更圍牆蔓¶
草芟冝盡嘉蔬刈可嘗親朋時一過漫説午橋莊¶
　　王問¶
<pb:KR4h0143_WYG_254-40b>¶
　　　贈俞憲部謫武昌¶
送子南遷路悠悠逼歳除遥看挂帆處常是聽猿初漢¶
口故人逺荆門古樹疎兹行獨有詠須寄武昌魚¶
　　　蔚林州¶
舊屬蒼梧郡今通南海軍峒中風轉惡嶺外氣全分怪¶
蟒呼人姓陰蛟吐瘴雲夷歌起樵牧幾度隔墟聞¶
　　　久雨新霽訪施子羽洞虛道院¶
迢遞思吾子春晴坐綘紗回風凄徑竹積雨滯林花落¶
<pb:KR4h0143_WYG_254-41a>¶
日過仙院吹笙隔紫霞相逢不盡意一倍惜年華¶
　　　與客夜登開利寺觀鵞亭¶
野寺寒雲外猶傳晉永和逢君非有約踏月偶相過廢¶
沼水稜淺荒亭霜氣多懷思倚欄者書罷獨籠鵞¶
　　　山中晚歸¶
早從溪上發暮仍溪上歸每共漁樵話莫言儔侣稀髙¶
松延霽景殘日下山扉回眺經行處蒼蒼在翠微¶
　　　宿莊嚴寺與僧¶
<pb:KR4h0143_WYG_254-41b>¶
落日荒江外春風野寺中蓬心無定著萍跡任西東近¶
墅鶯猶澀繞隄花欲紅惟應把明燭一宿與談空¶
　　何御¶
　　　山南作¶
小隠依陵藪山南良可家一洲環橘柚十里蔭桑麻白¶
幘欹深醖青鞋獵逺沙倘逢李都尉射虎亦生涯¶
　　　鄭林二君就北園¶
僻郡稍無事而多載酒臨雨消秋後瘴雲薄竹間隂紀¶
<pb:KR4h0143_WYG_254-42a>¶
㑹賓朋寡看年鬢髪侵惟君數來往聊慰望鄉心¶
　　　自東粤歸口號¶
嬾慢時將棄逢迎世所稱歸與從漢水去矣學於陵鶴¶
唳聞青野猿吟出紫藤君看山谷士未必盡無能¶
　　陸師道¶
　　　晚過治平寺¶
修竹藏精舍香林遶化城窗中九峯秀門外五湖平綠¶
樹凉雲合丹楓夕照明祗縁山太靜易得感秋聲¶
<pb:KR4h0143_WYG_254-42b>¶
　　嚴訥¶
　　　對月¶
良宵不可得清賞詎相違影落山精鏡光寒織女機林¶
烏驚漠漠花露靜輝輝萬里邊城客防秋正未歸¶
　　陸樹聲¶
　　　圓智寺竹雪房夜坐¶
疎簷下白露淑氣肅秋威夜靜風鳴鐸門開月上衣幽¶
人常獨眺宿鳥起還飛此意應誰解冥心更掩扉¶
<pb:KR4h0143_WYG_254-43a>¶
　　董份¶
　　　秋夜二首¶
幽居無與晤欲寐復依依正此清秋夜蕭條凉雨飛年¶
華常易促鄉國轉多違惆悵平生意無言獨掩扉¶
旅中縻歳月景物已蕭森急雨夜方靜無風秋自深浮¶
沈京國意迢遞故園心兀坐寒窗下悠然獨鼓琴¶
　　　苕霅道中¶
一放苕溪棹來從田野間黄雲千頃稻青靄萬重山秋¶
<pb:KR4h0143_WYG_254-43b>¶
草客行路夕陽人閉闗悠然看孤鳥飛往復飛還¶
　　王崇古¶
　　　别同鄉諸同年¶
十載看花侣年來半去留江城憐我别霄漢羨君遊柳¶
暗旗亭道花明禁苑樓征途從此始瞻望不勝愁¶
　　何良傅¶
　　　董紫岡移居¶
南郭寡塵鞅東林有勝名青山斜枕市綠水曲依城夜¶
<pb:KR4h0143_WYG_254-44a>¶
月家家笛春風樹樹鶯結廬心自逺寜復世人情¶
　　萬士和¶
　　　自炎方驛暮宿亦資孔¶
逺道資人力扶持萬嶺中仗隨徒𨽻亂輿放僕夫空雲¶
動嵐移黒霞收樹斂紅祗貪趨館宿未暇泣途窮¶
　　何遷¶
　　　送人守綏徳¶
戎馬猶嚴警旌旃復逺行龍沙知上將燕頷本書生樹¶
<pb:KR4h0143_WYG_254-44b>¶
引秦川直山連晉水清因君思保障萬里見長城¶
　　范惟一¶
　　　送人之廣東郡幕¶
春杪都門道清尊送客行一官趨郡幕萬里是王程瘴¶
嶺排雲入蠻煙入市生回看鄉國樹黯黯正含情¶
　　　龍華廢寺¶
鴈塔猶初地龍華半刼灰棟虛雲氣隠簷滿日光來馴¶
鴿羣迎客香花亂㸃苔還憐杯渡者何日問津回¶
<pb:KR4h0143_WYG_254-45a>¶
　　　雷賀¶
　　　　宿郢東驛¶
　䇿馬驅殘日開軒候晚風鳥迴雲夢北花發石城東宦¶
　况重來減風光别後同幾番經夙夜身世歎飄蓬¶
　¶
　¶
　¶
　¶
<pb:KR4h0143_WYG_254-45b>¶
　¶
　¶
　¶
　¶
　¶
　¶
　¶
御選明詩巻五十七¶
