# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.105240
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷七十八
<pb:KR4h0143_WYG_078-1a>¶
　欽定四庫全書¶
御選元詩巻七十八¶
　　七言絶句十一¶
　　　瑪魯¶
　　　　八月既望訪古鼎上人時庭桂盛開因賦絶句¶
　　　以　贈¶
　桂花隂下坐談空况在清虛玉府中海上滿庭秋一色¶
　天香和露滴西風¶
<pb:KR4h0143_WYG_078-1b>¶
　　　　春曉¶
　香霧空濛落月低六街官馬散銀蹏芙蓉帳底夢初醒¶
　卧聴栗留花外嗁¶
　　　練魯¶
　　　　北斗山¶
　隱者巢居在翠微松花服食蔦蘿衣人間萬事不著眼¶
　坐看白雲天際飛¶
　　　丁鶴年¶
<pb:KR4h0143_WYG_078-2a>¶
　　　題茀郎天馬圖¶
春明立仗氣如山顧盼俄空十二閑一去瑶池消息斷¶
西風吹影落人間¶
　　　題畫¶
江樹青紅江草黄好山不斷楚天長雲中樓觀無人住¶
只有秋聲送夕陽¶
　　　題萬嵗山玩月圖¶
金銀樓觀蔚嵯峨琪樹風凉秋漸多徙倚危闌倍惆悵¶
<pb:KR4h0143_WYG_078-2b>¶
月中猶見舊山河¶
　　　梧桐¶
井梧徹夜下霜風錦繡園林瞬息空老盡秋容何足惜¶
鳳巢吹墮月明中¶
　　　聞雁¶
月落江城轉四更旅魂和夢到灤京醒來獨背寒燈坐¶
風送長空雁幾聲¶
　　　題梅花扇靣寄伍實僉憲¶
<pb:KR4h0143_WYG_078-3a>¶
憶向西湖蹋早春萬花如玉月如銀一枝照影臨清淺¶
滿面氷霜似故人¶
　　　紅梅¶
姑射仙人鍊玉砂丹光晴貫洞中霞無端半夜東風起¶
吹作江南第一花¶
　　　水仙花¶
湘雲冉冉月依依翠袖霓裳作隊歸怪底香風吹不斷¶
水晶宫裏宴江妃¶
<pb:KR4h0143_WYG_078-3b>¶
影娥池上曉凉多羅襪生塵水不波一夜碧雲凝作夢¶
醒來無奈月明何¶
　　　題唐申王三駿圖¶
三駿英英出渥洼太平芻束飽天家誰知百戰平河北¶
汗血功歸獅子花¶
　　　武昌南湖度夏¶
湖山新雨洗炎埃萬朶青蓮鏡&KR0187;開日暮菱歌動南浦¶
女郎雙槳蕩舟來¶
<pb:KR4h0143_WYG_078-4a>¶
　　　題林泉野趣圖¶
清江白石帶疎林樊口幽居尚可尋夢裏草堂無恙在¶
秋風春雨總關心¶
　　方道叡¶
　　　題白雉山圖¶
一櫂何人弄碧流離離霜樹見西洲新安江水清無底¶
白雉山高萬仭秋¶
　　趙汸¶
<pb:KR4h0143_WYG_078-4b>¶
　　　次韻答何判簿見寄¶
少駐沙邊載月舟依依父老話平疇霜清木落山容静¶
三十六峰渾是秋¶
　　金㳙¶
　　　秋夜¶
獨自歸來秋夜静雨濕寒雲小窗暝竹爐無火客思茶¶
隔樹人家有燈影¶
　　　冬夜¶
<pb:KR4h0143_WYG_078-5a>¶
獨坐夜深人讀易屋外雪明如月色松寒老鶴睡不成¶
飛下窗前伴人立¶
　　　春晴¶
曉風吹暖破隂雲草色湖光轉緑㾗試看海棠枝上月¶
定将花影到重門¶
　　　遊赤松¶
枕石聴流夢未安碧雲蘿薜古祠寒夜深鸞鶴羣仙過¶
人在青松月下看¶
<pb:KR4h0143_WYG_078-5b>¶
　　　邨園¶
半畝村園接水涯誅茅新構小書齋窗前不用栽花柳¶
只對青山景自佳¶
　　　春曉偶成¶
清晨睡起覺衣單亭舘東風怕倚闌一夜好春吹作恨¶
梨花寂寞雨鳩寒¶
　　　幽興¶
閉門不出動十日雨後憑闌眼倍明萬樹飛花将欲盡¶
<pb:KR4h0143_WYG_078-6a>¶
一池春水漲浮萍¶
　　　趙昌海棠圖¶
銀燭燒殘夢未回舊家庭院已荒苔玉簫聲杳人何處¶
惟有東風燕子來¶
　　　幽興¶
燕子飛來近畫檐暮春時節雨纎纎杏花落盡無情緒¶
何處人家有酒帘¶
　　謝應芳¶
<pb:KR4h0143_WYG_078-6b>¶
　　　嘉定道中¶
黍熟湖田花鴨飛雨香秋浦篛魚肥野翁織屨街頭賣¶
日暮裹鹽沽酒歸¶
趁潮艇子若游龍潮落横塘日下舂負郭人家星散住¶
水邊多種木芙蓉¶
　　　題春林雨意圖¶
前山後山雲氣濃欲雨不雨天無風記得去年初夏裏¶
此時船過隔湖東¶
<pb:KR4h0143_WYG_078-7a>¶
　　　和浦玉田清明日郊行¶
湖上新堤踏軟沙少年人靣映桃花花村風物渾如舊¶
獨欠青帘賣酒家¶
一幅春雲巧似裁隔湖飛過碧山來野橋小立題詩處¶
夾竹桃花爛漫開¶
　　　和臨寒食有感¶
何處登臨散客愁千墩浦上聴漁謳清明落盡梨花雪¶
能得春風幾日遊¶
<pb:KR4h0143_WYG_078-7b>¶
一逕落花春晝静四鄰嘉樹緑隂繁兒曹忘却懷鄉意¶
浪說春風似故園¶
　　　四月二日林自&KR4008;城歸冩呈遷居詩四首因以¶
　　　述懷并記時事(錄三首/)¶
鶴長鳬短世難齊滿眼風塵客路迷竈突未黔居未徙¶
兒曹况在兩湖西¶
六幅蒲帆帶雨開&KR4008;城艇子過湖來老妻正倚門前樹¶
雪色楊花覆綠苔¶
<pb:KR4h0143_WYG_078-8a>¶
僦得山居鑿井新客來不厭煮茶頻屋頭驀地顛風起¶
狼籍桃花滿樹春¶
　　　和許君善郊居¶
秋色蒼茫日落斜鯉魚風起荻飛花先生晩酌依稀醉¶
吹笛漁童恰到家¶
　　　寄徑山顔恱堂長老¶
每憶城南隱者家崑山石火徑山茶年年春晩重門閉¶
怕聴階前落地花¶
<pb:KR4h0143_WYG_078-8b>¶
　　　江山漁樂圖¶
數口妻兒網一張船為家舍水為鄉江南江北山如畫¶
欵乃聲中送夕陽¶
　　　和王有恒野歩¶
芳草青青路欲迷白頭有客共扶藜吳田半没桃花水¶
辜負春風布糓啼¶
　　　寄南宗僧綱和尚¶
去年同㸔中秋月東閣開窗夜賦詩閣下桂花無恙否¶
<pb:KR4h0143_WYG_078-9a>¶
秋風又到去年時¶
　　　次韻答臧尚廸先生見贈¶
延陵野唱風吹去曲誤誰知顧且聴湖海卧遊春晝静¶
一簾花雨集中庭¶
　　張庸¶
　　　梅¶
拄杖尋春路不賖小橋流水野人家千年老榦屈如鐵¶
一夜東風都作花¶
<pb:KR4h0143_WYG_078-9b>¶
　　馬庸¶
　　　題仲穆㸔雲圖¶
雲擁秋空落鏡臺道人日日好懷開山頭半夜風雷作¶
驚起雙龍出峽來¶
　　張糓¶
　　　絶句¶
隱居城市絶塵埃秋菊春來手自栽一卷楞伽讀未罷¶
南山相對翠崔嵬¶
<pb:KR4h0143_WYG_078-10a>¶
　　朱武¶
　　　題張子正春雨鳴鳩圖¶
東風簾捲小紅樓三月梨花叫錦鳩曽得玉人將鳳管¶
隔花低按小梁州¶
　　鄧伯言¶
　　　題雲林子南村隱居圖¶
髙人卜築避塵埃山似蓮花水靣開半晝猶眠疑是夜¶
推窗只許月明來¶
<pb:KR4h0143_WYG_078-10b>¶
　　金信¶
　　　白原山¶
花開山樹紅垂屋波漲溪流綠遶村咫尺春泥初雨後¶
尋常亂插是雲根¶
　　邱處機¶
　　　煙霞洞¶
山雲勃勃湧驚濤海水漫漫浸巨鼇極目下觀千萬里¶
扶桑依約見蟠桃¶
<pb:KR4h0143_WYG_078-11a>¶
白石磷磷繞洞泉蒼松鬱鬱鎖寒煙碧桃花發朱櫻秀¶
别是人間一洞天¶
海上羣山培塿多姑餘高峻出陂陀太平直與稽天翠¶
五岳高標未見過¶
海曲山河洞府低蓬壺閬苑海東西仙人玉女時遊集¶
不許桃源過客迷¶
　　　鼇山¶
重岡複嶺勢崔嵬照眼雲山翠作堆路轉山腰三百曲¶
<pb:KR4h0143_WYG_078-11b>¶
行人一歩一徘徊¶
　　　秋陽觀¶
秋陽觀後碧巖深萬頃煙霞插翠岑一徑飛花春水急¶
灣環流出洞天心¶
羣山一帶碧嵯峨上有羣仙日夜過洞府深沉人不到¶
時聞巖壁洞仙歌¶
　　聶碧&KR1440;¶
　　　咏所見¶
<pb:KR4h0143_WYG_078-12a>¶
當年結髮在深閨豈料人生有別離到底不知因色誤¶
馬前猶自買臙脂¶
　　梁大柱¶
　　　與存此山上人山行¶
一聲兩聲松子落三片五片楓葉飛夕陽下山新月上¶
道人相伴一僧歸¶
　　張與材¶
　　　冲元觀¶
<pb:KR4h0143_WYG_078-12b>¶
參差樓閣半天中六月清風百尺松隱約齋壇低曉月¶
五雲深處一聲鐘¶
　　馬臻¶
　　　竹窗¶
竹窗西日曉來明桂子香中鶴夢清侍立小童閒不動¶
蕭蕭石鼎煑茶聲¶
　　　題墨竹¶
拂雲標格嵗寒心墨色分隂重又輕不似渭川千畝綠¶
<pb:KR4h0143_WYG_078-13a>¶
只和風雨作秋聲¶
　　　春日幽居¶
淺淺春風尚帶寒日斜香篆半燒殘杏花一樹開如錦¶
怕觸嗁鶯不倚闌¶
　　　雪¶
冷逼街頭酒價高晩來風急更蕭騷青樓醉舞不歸去¶
江上一蓑憐汝曹¶
　　　秋日即事¶
<pb:KR4h0143_WYG_078-13b>¶
芙蓉涼淺未全紅稚子攔街鬬草蟲節物變遷風景在¶
故園心事不言中¶
　　　海棠¶
殷紅含露臥朝寒疑是春工畫未乾底事詩人吟不穩¶
直湏燒燭夜深㸔¶
　　　賣藥翁¶
山人本在山中住偶向城中賣藥去不道石潭龍出雲¶
失却朝來下山處¶
<pb:KR4h0143_WYG_078-14a>¶
　　　睡起¶
紅葵遶砌竹風凉睡起呼童上午香一帶粉牆平似紙¶
閒研水墨畫瀟湘¶
　　　見柳詠懷¶
畫船曽繫柳邊橋歌舞升平樂意饒事去却憐橋畔栁¶
春來猶學舞兒腰¶
　　　憶春¶
斷畦零落薺花明雨過平湖水漸生坐久忽思春去逺¶
<pb:KR4h0143_WYG_078-14b>¶
綠隂濃淡隱啼鶯¶
　　　吟雪¶
四山削玉水無波冷坐孤吟意趣多未必朱門知此味¶
紅鑪畫閣正笙歌¶
　　　灤都寓興¶
昨夜分明夢到家庭前開遍石榴花龍門不放東風過¶
五月平灤雪滿沙¶
　　　金臺文廟石鼓¶
<pb:KR4h0143_WYG_078-15a>¶
獵碣䥴功事惘然摩挲壞石卧寒煙昌黎已道文殘缺¶
又較昌黎五百年¶
　　　吳中¶
故鄉别久語音訛喜聴呉音入櫂歌萬里歸來心未穩¶
夜闌猶夢過關河¶
　　　鷺¶
水風吹冷逼菰蒲藕葉欹斜一半枯玉立鷺鷥渾不動¶
滿身煙雨㸔西湖¶
<pb:KR4h0143_WYG_078-15b>¶
　　　至節即事(并序/)　(録七首/)¶
　　癸酉嵗長至節效王建體偶成絶句十首余年始¶
　　二十即一時之事寓一時之意故淪落不復收今¶
　　於故篋中得其舊藁青燈三復如對故人樂天云¶
　　欲留年少待富貴富貴不來年少去乃知年少承¶
　　平之樂誠不易逢三十餘年恍一夢寐吁予老矣¶
　　滿簪華髮投迹空林情之所來不覺涕下故錄於¶
　　巻末以重感慨云¶
<pb:KR4h0143_WYG_078-16a>¶
天街曉色瑞煙濃名紙相傳盡賀冬繡幕家家渾不巻¶
呼盧笑語自從客¶
閒㸔來往坐多時雨洒香塵土溼微珠翠壓頭行不穩¶
嬌羞兒女把人衣¶
昨夜梅花已報春地瓶移插更精神酒酣纎手争來折¶
鸚鵡回頭不敢嗔¶
已有紗籠照舞兒喧喧鼓笛自相隨誰家院落來呼喚¶
門外天明也不知¶
<pb:KR4h0143_WYG_078-16b>¶
簾旌疊疊繡鮫綃遮䕶香風不放消却恐酒闌先睡去¶
預敎小玉問明朝¶
新詞聴徹思徘徊侍女擎&KR0245;下箸遲紅燭有花心暗喜¶
流蘇雙挂玉梅枝¶
店舍喧嘩徹夜開熒煌燭火映樓臺歡遊未曉不歸去¶
早有元宵氣象來¶
　　　邨中書事¶
餉留兒女自喧呼指㸃春禽又引雛村婦相逢還笑問¶
<pb:KR4h0143_WYG_078-17a>¶
把蠶今嵗是三姑¶
軋軋繰車草屋低新篁帶籜出簾齊鶯雛未省逢人避¶
直向路傍花上啼¶
　　　聞蟬¶
短翼含風薄似秋一聲聲帶夕陽愁年年古栁官塘路¶
催得行人盡白頭¶
　　　寄籌峯林芝巖¶
小院迴廊日正長綠隂幽草自生香春風老矣猶多事¶
<pb:KR4h0143_WYG_078-17b>¶
時送飛花出短墻¶
青鞵布襪厭趦趄肯向侯門學曵&KR0322;錯為黄金換詞賦¶
一生惆悵馬相如¶
　　　春日閒居雜興¶
宿雨兼風釀麥秋餘寒欲斷自遲留杜䳌啼得百花盡¶
却向綠隂深處愁¶
茶香庭院一枰棋栁影侵堦日自移因見刺桐花滿樹¶
等閒憶得故園時¶
<pb:KR4h0143_WYG_078-18a>¶
綠波如染帶花流陣陣魚苖貼岸游日暮畫船歌舞歇¶
春聲散入錦纒頭¶
花底飛觴酒浪翻纔迎春至又春殘日斜客散爐煙盡¶
自洗窑瓶插牡丹¶
　　　題畫雜詩¶
岸水依痕釣艇閒炊煙幾處出蘆灣西忩正是斜陽好¶
一帶泥金抹逺山¶
月華如水天如空蒼煙逺樹涵秋容筆頭墨盡意不盡¶
<pb:KR4h0143_WYG_078-18b>¶
參錯雲山三四重¶
數㸃寒鴉水遶村幾家茅屋掩柴門白頭溪叟歸來晩¶
自把漁舟繫栁根¶
春隂淡蕩歸帆急疊嶂層巒凝空碧知是夜來風雨深¶
村外野橋低二尺¶
採菱渡頭秋日晩孤樓隔岸知誰家參差逺樹雜雲氣¶
滅沒漁舟浸浪花¶
　　　送江西熊履善茂才之金陵¶
<pb:KR4h0143_WYG_078-19a>¶
君向秦淮我在呉柴門白髪老西湖書來莫附洪喬便¶
只道經年一字無¶
　　　西湖春日壯遊即事(并序/)　(録二十首/)¶
　　延祐戊午春偶以釣槎之暇因念西湖春日壯遊¶
　　尚歴歴然眉睫間光隂幾何余矍鑠矣遂成七言¶
　　二韻詩三十首以寫幽懷後我之生或不我信倘¶
　　遺老覽之則将同一興感焉¶
遶湖無處避芳塵疊鼓紅旗彩鷁新冉冉春雲來不斷¶
<pb:KR4h0143_WYG_078-19b>¶
湧金門外踏青人¶
南屏山色染春煙路接髙峯社鼓喧第一橋邊春更好¶
御舟閒在翠芳園¶
問誰偏解占風光飛蓋金鞍白靣郎山北山南遊欲遍¶
畫船敎艤集賢堂¶
鏤玉雕瓊簇閙竿珠花翠葉縷金籃東家年少貪遊冶¶
正值明朝三月三¶
流蘇兩兩挂船頭繡額珠簾不上鈎金縷緩歌家宴静¶
<pb:KR4h0143_WYG_078-20a>¶
午前先入裏湖遊¶
紫染春羅窄袖裁伶人楚楚自談諧部頭敎奏金娥曲¶
盡向船棚一字排¶
笙歌簫鼓沸春濤耳目難禁應接勞院落鞦韆誰氏女¶
綵繩擲起過牆高¶
萬栁揺金接畫橋一清堂外景偏饒文章太守開華宴¶
預報龍舟奪錦標¶
歌妓娉婷畫不成去年初籍敎坊名新腔翻得梨園譜¶
<pb:KR4h0143_WYG_078-20b>¶
喜入王孫喝采聲¶
揉藍染水翠浮山隄上亭臺錦繡閒花栁禁人攀折去¶
要留春色大家㸔¶
進餘薇露與流香散落人間任品嘗處處旗亭招客醉¶
大書不是趕春場¶
珍禽翠羽養雕籠列向船頭盡不同憐殺錦鸚偏解語¶
喚人提挈避東風¶
豪家遊賞占頭船趁得風輕放紙鳶手拍絲綸爭上下¶
<pb:KR4h0143_WYG_078-21a>¶
一時回首㸔青天¶
一路亭臺間酒家漸㸔楊栁綠藏鴉太平官府無民訟¶
補種沿隄四季花¶
畫船過午入西林人擁孤山陌上塵曽被弁陽模寫盡¶
晩來閒却半湖春¶
要囑園丁取折枝紅桃白李紫薔薇石函橋畔人煙晩¶
挑得春光一擔歸¶
遥㸔暝色下漁汀金鴨香消酒半醒倒轉船頭元有意¶
<pb:KR4h0143_WYG_078-21b>¶
檻邊人報放流星¶
天街夜市已喧闐半掩城門玉漏傳籠燭綘紗爭道入¶
湖心猶有未歸船¶
送得春歸夏又初名園不放玳筵虛只知富足家家事¶
肯為兒孫敎讀書¶
慣見升平春復秋分明往事昔年遊西林橋外青山色¶
幾度夕陽人白頭¶
　　　漫成¶
<pb:KR4h0143_WYG_078-22a>¶
徑曲交加鎖竹隂不敎寵辱到林扄心閒莫道渾無事¶
粉落松花汙鶴翎¶
參天楊栁手親栽一院西風户牖開落日尚餘三四尺¶
山平水逺㸔秋來¶
小春天氣未生寒綴樹朱&KR2013;正入㸔昨夜海棠開數朶¶
一雙蝴蝶上闌干¶
新霜尚薄樹聲乾寒水無痕倒浸山知是釣船歸較晩¶
鵁鶄嘠嘠起蘆灣¶
<pb:KR4h0143_WYG_078-22b>¶
飽霜紫芋細凝酥旋撥寒灰出地鑪慚愧鄰家新酒熟¶
客來酤得滿葫蘆¶
風琴流響韻虚堂湘簟欹眠水一方静裏數聲棋剥啄¶
乳鶯深向綠隂藏¶
北風小雨戒新寒隔水楓林葉已丹莫道閒門知已少¶
白鷗飛去又飛還¶
晴日穿花暖似烘風簷微動玉丁冬山童睡起心無事¶
斫得笻枝補鶴籠¶
<pb:KR4h0143_WYG_078-23a>¶
　　　畫意¶
紅塵海裏嬾低顔石路迢遥入亂山擬向雲邊種黄獨¶
幾時容我屋三間¶
江花江草映江樓冩出江天一片秋隔岸小橋低數尺¶
淡煙消處見漁舟¶
幽人自樂山中趣閒訪山家入山去記得西峯阿那邊¶
亂雲遮斷無尋處¶
縁溪路滑蹇驢遲水色山光總入詩還勝襄陽孟夫子¶
<pb:KR4h0143_WYG_078-23b>¶
滿身風雪㶚橋時¶
　　王中立¶
　　　感事¶
雪花如席朔雲低一曲琵琶淚滿衣山色似梅江似練¶
何時明月送將歸¶
歸來江令頭空白逺道金山淚暗垂關月自低霜自落¶
尊前莫唱鷓鴣詞¶
長夜漫漫夢不成可堪凉月透疎櫺唾壺敲碎無人語¶
<pb:KR4h0143_WYG_078-24a>¶
獨坐空堦㸔曉星¶
　　王壽衍¶
　　　題本齋王公孝感白華圖巻¶
母慈子孝覺天全桃發花枝豈偶然名士品題圖畫巻¶
他年當不負凌煙¶
　　呉全節¶
　　　三峯¶
午夜瑶壇謁帝還筍輿衝雨兩山間客來似覺茅君喜¶
<pb:KR4h0143_WYG_078-24b>¶
浄埽浮雲出好山¶
石徑松雲入歩輕垂垂空翠兩初晴風來山閣凉如水¶
小倚闌干聴鹿鳴¶
　　　延祐元年五月重祀茅山瑞鶴詩(并序/)¶
　　至大庚戍秋百餘鶴集大峯一宿宗師劉君以其¶
　　明年入覲嘗圖以獻兹以上命再祀宗壇比至下¶
　　泊有鶴十二若相迎導遂賦二絶并記之¶
一雨三峯分外青巖華澗草共欣榮茅君聞道天香至¶
<pb:KR4h0143_WYG_078-25a>¶
先遣西山羽駕迎¶
圖寫丹青上九天秋風百鶴駐山前誰知六轡重來日¶
又見排空十二仙¶
　　　重過喜客泉¶
萬珠寒湧碧琉璃山色天光湛一池客本喜泉泉喜客¶
闌干倚遍立多時¶
　　　江上作¶
短櫂輕舟幾度過月明江上竹枝歌故山歸去青依舊¶
<pb:KR4h0143_WYG_078-25b>¶
華髪添來白已多¶
　　　題黄子久天池石壁圖¶
鳥啄殘花汙草菴一春未到兩山探忽觀癡老圖中道¶
南峯翠帶北峯嵐¶
　　　題米元暉畫雲山圖¶
谿上青山過雨濃分明倒浸玉芙蓉令人却憶&KR0716;廬頂¶
百丈銀河下碧峯¶
雨外夕陽揺樹明山雲吞吐亂隂晴飛颿一㸃知誰子¶
<pb:KR4h0143_WYG_078-26a>¶
疑在元暉畫裏行¶
　　薛元曦¶
　　　高逺堂¶
數椽茅屋雲中岀一抹青山坐上㸔讀罷黄庭春雨後¶
刺桐花落鳥聲寒¶
　　　贈聶尊師¶
青山寂寂雨瀟瀟一箇長松翠欲飄白髪道人年八十¶
小樓閒坐說前朝¶
<pb:KR4h0143_WYG_078-26b>¶
　　　送黄元深游淛¶
南朝宫殿鎖蓬萊芳草春深夢不回只有海門青一㸃¶
月明猶送舊潮來¶
　　　春盡北行留别呉大修撰¶
萬栁千花拂酒旗南陵北苑草離離居庸關下泉嗚咽¶
又是東風欲去時¶
　　　次韻盧疎亭廉使見寄¶
西風吹老敬亭秋回首江雲近涿州記得少年陪劒履¶
<pb:KR4h0143_WYG_078-27a>¶
麒麟閣上鳳池頭¶
　　彭日隆¶
　　　武夷山¶
兩眉如雪照平川歌罷香雲滿玉田桂樹西風山月白¶
一瓢黄露嚥秋天¶
　　黄石翁¶
　　　墨梅¶
去年曽訪林君復煙水蒼茫鶴未歸不似對君横小幅¶
<pb:KR4h0143_WYG_078-27b>¶
一枝和雪照柴扉¶
　　張雨¶
　　　次韻答薩天鍚見寄¶
推敲指㸃據吟鞍苦為搜詩夢不安誰㑹鳳凰臺上意¶
手挼黄菊㸔鍾山¶
　　　凌波仙¶
春雲如水碧粼粼誰見凌波襪上塵洛浦湘皋都是夢¶
手中花是巻中人¶
<pb:KR4h0143_WYG_078-28a>¶
　　　仲穆墨蘭¶
滋蘭九畹空多種何似墨池三兩花近日國香零落盡¶
王孫芳草徧天涯¶
　　　偶成¶
黄篾樓中枕書臥雙鶴交鳴驚夢破青天墜下白雲來¶
巻簾一陣楊花過¶
　　　墨海棠¶
漢宫愁絶冷煙枝一蘸劉郎兩鬢絲甲帳夜寒銀燭冷¶
<pb:KR4h0143_WYG_078-28b>¶
六銖雲帔獨來時¶
　　　東坡書蔡君謨夢中絶句二放營妓絶句三虞¶
　　　伯生題四絶於後真蹟藏義興王子明家要予¶
　　　次韻凡九首¶
日將公事湖中了醉入重城列炬明自古大藩財賦地¶
古人偏得賦閒情¶
謝女嬌吟雪比鹽北臺馬耳見雙尖衲衣政索歌姬笑¶
不道春寒繡被添¶
<pb:KR4h0143_WYG_078-29a>¶
寫韻軒中塵不驚與誰同躡鳳凰翎綵鸞可惜情縁重¶
只合清齋寫道經¶
釵頭新綠荔枝紅那與江桃色味同聞道端明新進譜¶
一時殿閣起薰風¶
香辟春寒玉辟塵流蘇斗帳醉和春一雙明月都無價¶
寂莫人間第一人¶
江南在處煙波好浪跡先生不上船近就闔閭城下宿¶
可憐霜月夜姢姢¶
<pb:KR4h0143_WYG_078-29b>¶
青城樵者一衰翁寫罷烏絲滿袖風消得玉堂金硯匣¶
至今傳入畫圖中¶
初碾龍團怯醉魂分茶故事與誰論纎纎玉腕親曽見¶
秪有春衫舊酒痕¶
白公種竹蘇公栁談笑功名後世誇依舊葑雲三萬丈¶
斷橋誰與築隄沙¶
　　　山中¶
一枝石瘦如麐角六出花開似麝臍隨意莓苔一杯酒¶
<pb:KR4h0143_WYG_078-30a>¶
也勝騎馬聴朝雞¶
　　　馬逺小景¶
栁未藏鴉雪未消春衫遊子馬啼驕去年沽酒樓前路¶
錯認桃花第一橋¶
玉砂巻海白糢糊千樹梅花埽地無彷彿水仙祠下路¶
金枝翠帶不勝扶¶
　　　緝熙殿御製墨梅詩帖¶
宣和妙賞緇衣句傳在夷門作勝談行殿春風四十載¶
<pb:KR4h0143_WYG_078-30b>¶
玉妃終老向江南¶
　　　樓居春曉望元圃(時寓杭州/開元宫)¶
子晉新宫倚太霞繞湖煙火萬人家觀臺一靣無人處¶
日出煙銷都是花¶
　　　遵道竹枝¶
篔簹谷口白雲生雲裏琅玕萬玉聲驚破幽人春枕夢¶
一窗斜月半梢横¶
　　　修竹士女圖¶
<pb:KR4h0143_WYG_078-31a>¶
空谷佳人玉珮璫琅玕斜搭領襟長杜陵野老多才思¶
解道風吹細細香¶
　　　呉興道中¶
扁舟偶趁采樵風題扇書裠莫惱公何處人間無六月¶
碧瀾堂上雨聲中¶
　　　聴琴圖¶
裊煙石壁對孤桐與和長松瑟瑟風不為野夫清兩耳¶
為君留目送飛鴻¶
<pb:KR4h0143_WYG_078-31b>¶
　　　絶句¶
白足過橋三峽雪蒼頭吹笛滿林風狂花也有凌霄意¶
飛上松顛爛漫紅¶
　　　題理妝士女¶
誰見新妝出繡幃辛夷花下六銖衣莫敎蜂蝶知踪跡¶
閒與鄰娃鬬草歸¶
　　　題張溪雲畫鈎勒竹¶
為愛風篁手自摹不煩把燭倩官奴湏當白戰篔簹谷¶
<pb:KR4h0143_WYG_078-32a>¶
羞殺江南没骨圖¶
　　　次韻懷友¶
秋衣零落補紉多剪盡西興半畝荷寒到故人殊未到¶
不消湖上雁來過¶
　　　登善積舍葺治茍完小詩寫懷¶
故山破屋誰來補辛苦經營拾燕泥幾樹桃花相送老¶
不消更著子規啼¶
澗中采石重鋪徑坡上移花小築墩深結雲嵐為保障¶
<pb:KR4h0143_WYG_078-32b>¶
賸培松竹當兒孫¶
梓栁都移五十栽稚松千箇綠毰毸旁人莫笑千年計¶
萬一他時化鶴來¶
玉鈎橋水如凝碧才過牀頭寫瀑雷恰是東風太薄劣¶
逆流花片出牆來¶
　　　三衢道中¶
大溪中道放船流船壓山光瀉碧油三百里灘欹枕過¶
買漁釃酒下嚴州¶
<pb:KR4h0143_WYG_078-33a>¶
東風惡劇雨飛花被底春寒水漲沙蘭茝溪香小回首¶
一峯晴雪是金華¶
　　鄭守仁¶
　　　和貢泰父待制上京即事¶
野韭青青黄鼠肥地椒細細白翎飛郎君怯薛今朝出¶
請得官錢買酒歸¶
金鞍寶馬女郎騎笑擁香車出内時齊到五雲新月下¶
舉鞭相向始分離¶
<pb:KR4h0143_WYG_078-33b>¶
　　鄒復雷¶
　　　自題春消息圖¶
蓬居何處索春回分付寒蟬伴老梅半縷煙消虛室冷¶
墨痕留影上窗來¶
　　余善¶
　　　游仙詩¶
鸞書趣燕五城東下視星辰在半空行過揺臺重回首¶
玉清更在有無中¶
<pb:KR4h0143_WYG_078-34a>¶
虎豹耽耽守帝閽銀灣水氣曉氤氲石榴花下霓裳隊¶
競染香雲製舞裙¶
城闕芙蓉曉未分身騎金虎謁元君青童不道天家近¶
笑指空中五色雲¶
飄飄天樂下珠庭又從麻姑䧏蔡經麟脯鳳脂皆可囓¶
長鑱何必斲松苓¶
溪頭流水飯胡麻曽折璚林第一花欲識道人藏密處¶
一壺天地小於𤓰¶
<pb:KR4h0143_WYG_078-34b>¶
不到麟州五百年歸來風日尚依然穉龍化作雪衣女¶
來問東華古玉篇¶
春宴瑶池日影高烏紗巾上插仙桃長桑樹爛金雞死¶
一笑黄塵變海濤¶
高駕飇車過大瀛神官報道禇三清新裁鵝管銀簧澁¶
一曲元雲鼔未成¶
　　于立¶
　　　題子昻蘭石¶
<pb:KR4h0143_WYG_078-35a>¶
閒向江邊結佩蕤楚宫花草露離離王孫去後春風曉¶
拾得幽芳欲寄誰¶
　　　題敬仲竹木¶
洞庭秋盡水層波光動珊瑚碧樹柯夜半仙人騎紫鳳¶
滿天清影月眀多¶
　　　題墨鷹¶
黄沙衰草雪𣯶𣯶八月天山冷不堪昨夜朔風吹過影¶
盡将秋色到江南¶
<pb:KR4h0143_WYG_078-35b>¶
　　　題山居圖¶
千澗淙淙一徑通長松盡入白雲中徴君更在山深處¶
滿澗桃花爛漫紅¶
　　　栁塘春口占¶
江浦雪消楊栁春檻下新水碧粼粼嫁得東風最輕薄¶
吹蕩柔條拂著人¶
日落大堤楊栁明栖烏也復可憐生若待清明花似雪¶
風光多屬上林鶯¶
<pb:KR4h0143_WYG_078-36a>¶
　　　觀玉山中牡丹有感¶
揺揺紅霧一枝斜㸔舞東風兩髻娃堪笑年年未歸客¶
借人池舘賞春花¶
　　　次韻泊閶門¶
綠水秋風蕩槳船白蘋洲上月初弦清光半入紅窗&KR0187;¶
照見覊人夜不眠¶
　　　題墨戲秋荷水禽¶
芙蓉老盡澹秋光翠羽依依愜晩凉欲製荷衣渾嬾折¶
<pb:KR4h0143_WYG_078-36b>¶
只愁無葉蓋鴛鴦¶
　　席應珍¶
　　　題章復畫碧桃¶
憶昔瑶池侍宴時碧桃花下酒盈巵今朝醉裏㸔圖畫¶
羞對東風兩鬢絲¶
　　崔元白¶
　　　題倪迂筠石喬柯圖¶
老夫不向名山老却向何方畢此生白石巉巉秋葉裏¶
<pb:KR4h0143_WYG_078-37a>¶
　憨憨鼾睡夢魂清¶
　　　張天師¶
　　　　春¶
　初日暉暉照翠苔庭前昨夜碧桃開一簾香霧微風動¶
　知是仙人騎鶴來¶
　　　　夏¶
　深院碁聲日正長博山添火試沉香道人鞭起龍行雨¶
　帶得東潭水氣凉¶
<pb:KR4h0143_WYG_078-37b>¶
　　　　秋¶
　天際凉風似水流山中瑶草不知秋黄庭讀罷無餘事¶
　鐵笛一聲閒倚樓¶
　　　　冬¶
　養就還丹不怕寒獨騎黄鶴上雲端笑談借得天家雪¶
　散作琪花滿石壇¶
　¶
御選元詩巻七十八¶
