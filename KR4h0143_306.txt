# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.127345
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百九
<pb:KR4h0143_WYG_306-1a>¶
　欽定四庫全書¶
御選明詩巻一百九¶
　　七言絶句九¶
　　　王世貞¶
　　　　見挟彈者偶作¶
　黄衫挾彈市人看楊桞陰中百舌寒日暮建章秋色裏¶
　不知何處落金丸¶
　　　　聞子相歸不能待寄之¶
<pb:KR4h0143_WYG_306-1b>¶
　桐柏江頭春鴈稀故人聞向日邉歸扁舟欲繫遥相待¶
　萬户清霜夜搗衣¶
　　　　𢎞治宫詞¶
　南海珠池貢已稀西川又罷錦文機朝来御服三經澣¶
　賤妾寧希曳地衣¶
　午槐圓影覆彤除今日天顔喜氣舒穏坐御牀無一語¶
　但稱難得老尚書¶
　静數蓮籌第五更寒鴉金井未分明披衣欲坐猶疑早¶
<pb:KR4h0143_WYG_306-2a>¶
前殿連傳警蹕聲¶
急遣追鋒召外家南宫桃李正如霞自從光禄裁宣索¶
長日從容且賜茶¶
　　　偶成¶
三載寒廬夢不成悔將餘債伴殘生南樓酒力初㣲後¶
依舊蕭蕭夜雨聲¶
　　　避暑山園¶
殘杯移傍水邉亭暑氣衝人忽自醒最喜樹頭風定後¶
<pb:KR4h0143_WYG_306-2b>¶
半池零雨半池星¶
　　　登蛾眉亭有懐¶
回首江南黯淡雲蛾眉亭畔思紛紛何因却作姑溪水¶
流到長江尚不分(姑溪冰流出長/江自為一帶)¶
　　王世懋¶
　　　逢友¶
歸来雙鬢兩蕭然見畫猶能記昔年風雨一船曾泊處¶
借人燈火草堂前¶
<pb:KR4h0143_WYG_306-3a>¶
　　謝榛¶
　　　冬夜聞笛¶
雪後寒雲散御隄笛聲何處重淒淒北風吹折邉城桞¶
人倚層樓月正西¶
　　　送周秀才歸錢塘¶
燕京陌上送周郎歸到西湖春草長清夜開尊多舊侣¶
滿船歌管月如霜¶
　　　道院秋夕¶
<pb:KR4h0143_WYG_306-3b>¶
秋河一帶月光團露坐空除夜欲闌却訝西樓䧏仙子¶
玉笙吹徹萬家寒¶
　　　秋懷¶
秋来客思渺煙波湖上看山秋更多秖恐佳人怨秋色¶
晚風吹斷采菱歌¶
　　　重九雨中懷弟¶
天空朔鴈不成行秋色年年似故鄉門掩菊花人獨卧¶
冷風疎雨過重陽¶
<pb:KR4h0143_WYG_306-4a>¶
　　　即席贈薛之翰¶
園花尊酒日相期共爾留連欲暮時醉倚山亭歌楚調¶
秋螢飛過石榴枝¶
　　　暮鴉有感¶
来時池草吐春芽秋水驚心落藕花空記三秋故鄉夢¶
夕陽衰桞看歸鴉¶
　　　九日過王叔野無菊¶
陶潛嬾慢閉柴闗九日餐英自解顔不種黄花君更嬾¶
<pb:KR4h0143_WYG_306-4b>¶
滿城秋色㡬人閒¶
　　　寄武當山張隠君¶
辭官身寄楚天涯石屋燒丹别是家七十二峰春雪裏¶
杖藜隨意看梅花¶
　　　晚登沁州城有感¶
蒼茫野色㡬沙灘漳水東流倚堞看煙火滿城天向夕¶
一鵰飛過不知寒¶
　　梁有譽¶
<pb:KR4h0143_WYG_306-5a>¶
　　　閨情¶
萬里闗山無盡期年光春色使人悲桞花只似悠揚夢¶
日逐東風少住時¶
　　宗臣¶
　　　白雲樵者¶
赤城落落埽春氛夜夜仙人弄白雲雜佩幽蘭何處得¶
洞庭明月問湘君¶
　　徐中行¶
<pb:KR4h0143_WYG_306-5b>¶
　　　送宗子相還廣陵二首¶
黄金臺下白榆秋葉落滹沱急暝流南望大江明月裏¶
片帆千里下揚州¶
霜落江空楓葉凋接天寒色廣陵潮清宵憶爾聴鴻處¶
明月揚州第㡬橋¶
　　　呉門送周水部謫楚二首¶
客嵗曾開薊北書知君秋興在鱸魚銜思却向湘沅去¶
明月滄洲滿謫居¶
<pb:KR4h0143_WYG_306-6a>¶
緑鬢仙郎白玉羈春風曾醉習家池停車試聽襄陽曲¶
半是當年水部詩¶
　　　感舊¶
自别燕臺白日徂華陽碣石總荒蕪獨留一片西山月¶
猶照當年舊酒壚¶
　　呉國倫¶
　　　送子相移疾歸廣陵¶
淮南落日半江明江上寒潮萬里生遥夜懷人意無限¶
<pb:KR4h0143_WYG_306-6b>¶
一帆秋雨傍蕪城¶
　　　荅宗良¶
何人吹笛楚江灣楚客天涯逐未還隔水未聞楊桞曲¶
梅花一夜滿西山¶
　　余曰徳¶
　　　送萬彦和僉憲之粤¶
繫馬花間挂玉鞭毿毿隄桞亂鳴蟬河梁自是銷魂地¶
此日因君倍黯然¶
<pb:KR4h0143_WYG_306-7a>¶
　　汪道貫¶
　　　嶼桞¶
近水相將發故枝隔年猶自颺垂絲江南消息君知否¶
正是鵞黄未著時¶
　　　石嶺棃花¶
縞衣素佩儼分行朝露盈盈競洗裝賦客高堂争得似¶
遊仙宛在白雲鄉¶
　　汪道㑹¶
<pb:KR4h0143_WYG_306-7b>¶
　　　夢入青溪深桞中口吟驛樓人斷畫橋西之句¶
　　　覺而續之¶
草茸麥秀桞花齊夢逐春風到曲溪記得清吟何處所¶
驛樓人斷畫橋西¶
　　　雨後桃花¶
再訪仙源桃李空雨餘猶有兩三藂東風似解遊人意¶
吹落殘花入酒中¶
　　張嘉𦙍¶
<pb:KR4h0143_WYG_306-8a>¶
　　　敖山人病詩以問之¶
九十風光强半過棲遲高枕欲如何夜来紅雨千山落¶
留得春聲杜宇多¶
　　　宿太華山寺¶
石牀横架萬峰西海上雙珠入户低自是山中無玉漏¶
朝霞還有碧雞啼¶
　　張九一¶
　　　過城南别業¶
<pb:KR4h0143_WYG_306-8b>¶
樹色蟬聲雨更幽誰吹玉笛倚南樓不知天末涼風起¶
怪㡳梧桐葉葉秋¶
　　　同邵仲學李貞立登廬山絶頂¶
絶頂風高五月秋三臺遥對鄴城愁鄉心忽墮黄河水¶
行到梁園不肯流¶
　　　桃源峰¶
一丘一壑坐銷憂洞裏秦人半白頭四月桃花緣澗吐¶
始知春向此中留¶
<pb:KR4h0143_WYG_306-9a>¶
　　　康郎山¶
寥落人家穴壁殘雨崖霜吹結飛湍康郎直上千尋雪¶
夜半征人當月看¶
　　　謝本寧餉羅¶
纖羅一束捲春煙分得瀟湘半幅天裁就單衫歌樂府¶
江南白紵是新篇¶
　　　巴州驛¶
子規啼罷塞雲愁川口風煙似暮秋一夜雨聲千澗水¶
<pb:KR4h0143_WYG_306-9b>¶
不知何處是巴州¶
　　　渡江¶
錦浪層層曉日生丹楓厯厯帶霜明扁舟欲泊蘆花渚¶
萬里西風落鴈聲¶
　　　送鄧二寄之鄱陽¶
春郊雨過緑楊齊客路流鶯萬樹啼行到南陽瞻峴首¶
故園只在數峰西¶
　　　再送秉器¶
<pb:KR4h0143_WYG_306-10a>¶
川原花落雨初收二月微寒似暮秋把酒不成今日醉¶
明朝相憶隔昭丘¶
莫怪離魂黯欲銷片帆南去九江遥闗情最是岐亭桞¶
煙鎖千條與萬條¶
　　俞允文¶
　　　送呉處士¶
春来愁雨復愁寒此夕憐君各盡歡明日舟行三十里¶
城中山色隔城看¶
<pb:KR4h0143_WYG_306-10b>¶
　　盧柟¶
　　　長春觀二首¶
瀛海青雲見帝丘玉光浮動五城樓茅君借我山中鶴¶
飛上天門看九州¶
紫極清壇道士家閒騎白鶴弄雲霞蕭臺旖旎金光草¶
春殿虚無玉樹花¶
　　　秋興漫成¶
天外晴山色不移苑邉衰桞駐遊絲沙平細履無人見¶
<pb:KR4h0143_WYG_306-11a>¶
恰似青春二月時¶
　　　内寄衣¶
呉江白紵雪絲裠不惜春芳細草薰玉手裁縫誰得見¶
金刀一剪斷行雲¶
　　李先芳¶
　　　由商丘入永城塗中作¶
三月輕風麥浪生黄河岸上晚波平村原處處垂楊桞¶
一路青青到永城¶
<pb:KR4h0143_WYG_306-11b>¶
　　　小亭即事¶
緑楊垂穂噪新鴉竹裏茅亭一徑斜不是山人攜酒至¶
小園閒殺碧桃花¶
　　　春望¶
芳草淒迷一徑斜澹煙疎雨噪新鴉城南春色濃於酒¶
醉殺千林桃杏花¶
　　　秋日即事¶
燕山落日晚淒淒鴻鴈初飛漢苑西莫戀玉河芳草色¶
<pb:KR4h0143_WYG_306-12a>¶
秋風昨夜到沙堤¶
　　　夜歸¶
一聲殘角起紅塵白馬青袍来去頻日暮九闗金鎖合¶
暝煙和月送歸人¶
　　　早春懷元美¶
蘄王簫鼓日紛紛雪霽遥看玉笥雲借問江城春㡬許¶
梅花落盡不逢君¶
　　呉維嶽¶
<pb:KR4h0143_WYG_306-12b>¶
　　　發南豐¶
山程細雨桃花店闗路長橋楊桞溪何事錦囊朝夕載¶
南豐春色總堪題¶
　　歐大任¶
　　　巴陵劉宗道自吉安與余同舟塗中言别¶
雨中同上吉州船分手潯陽思惘然明日思君是何處¶
萬行煙樹入湘川¶
　　黎民表¶
<pb:KR4h0143_WYG_306-13a>¶
　　　豫章江行¶
山磴﨑嶇猨夜號溪流如沸石如刀刺桐花下思歸客¶
待得天明有二毛¶
　　　寒鴉圖¶
寒山寂厯野蒼蒼繞樹驚飛不斷行畫角一聲天欲曙¶
金河翻落滿城霜¶
　　　寄題潘少承西樵山房¶
新營丹室鐵泉山千樹梅花不共攀夜夜京華成短夢¶
<pb:KR4h0143_WYG_306-13b>¶
白雲紅葉屋三間¶
　　魏允中¶
　　　寄鳳洲先生¶
傲吏風流減聽詞案頭終日著新詩錢塘江上千峯色¶
淮擬春来勝舊時¶
　　　楚原晴望¶
隴頭晴雨緑如煙村巷家家出種田疑是故園三月暮¶
不知身在楚城邉¶
<pb:KR4h0143_WYG_306-14a>¶
　　沈爚¶
　　　送顧梧石之衡州¶
瀟江路轉千峯碧冉冉蒼雲拂樹低此去臨風憶回首¶
月明江上鷓鴣啼¶
　　顧聞¶
　　　南歸道中二首¶
草長花飛客路長扁舟今日渡山陽笛聲吹落黄河月¶
淮北淮南總斷腸¶
<pb:KR4h0143_WYG_306-14b>¶
高天淮水澹悠悠南向春江日夜流極目煙花傷客思¶
金堤明月是揚州¶
　　林垠¶
　　　拒馬河作¶
拒馬河邉驛路長蜚狐口外又斜陽春光已過六十日¶
不見花枝空斷腸¶
　　黄中¶
　　　讀陳白沙詩¶
<pb:KR4h0143_WYG_306-15a>¶
天風吹散鐵橋花白日江門卧釣槎欲問煙波舊消息¶
藤蓑今去落誰家¶
　　陳芹¶
　　　秦淮煙月¶
秦淮煙暝水長流明月空懸萬古愁春去秋来風景别¶
鳴筝夜夜酒家樓¶
　　　聞笛有懷朱比部¶
空林寂寞雨絲絲折得梅花未滿枝正值鄰家夜吹笛¶
<pb:KR4h0143_WYG_306-15b>¶
倚闌無限故人思¶
　　　和寒山子詩¶
青煙紫霧夕冥冥似雨飛泉滿户庭白日山人無一事¶
水精簾下閲金經¶
　　王鑛¶
　　　青魚灘¶
青魚灘上野人家曲徑疎籬長物華漠漠午煙吹不散¶
鷓鴣飛出木棉花¶
<pb:KR4h0143_WYG_306-16a>¶
　　潘徳元¶
　　　秋江釣者¶
江湖最樂是漁翁何地無天著釣篷見慣白鷗渾不避¶
一絲晴颺蓼花風¶
　　馮行可¶
　　　憶庭前竹¶
霜色遥憐修竹殘無人千里報平安東風若解相思意¶
好䕶新枝待我看¶
<pb:KR4h0143_WYG_306-16b>¶
　　　賦得章臺桞¶
曾折長條贈别離相思偏憶去年時如今揺落章臺畔¶
一任王孫繫馬嘶¶
　　　句曲道中¶
句曲雲山徑路深千圍粉堞隠疎林啼鶯不管春光盡¶
啼徧花陰更桞陰¶
　　　玉立亭¶
落日孤亭依翠㣲高僧曾此悟禪機浮雲猶作人間幻¶
<pb:KR4h0143_WYG_306-17a>¶
一片間隨秋鳥飛¶
　　　冷泉亭¶
冷泉亭外石巑岏雨洗山根走急湍桂子落殘秋意老¶
青松枝冷白雲寒¶
　　　九里松¶
謖謖松風九里清高秋乘曉繞山行夜来雨過泉逾急¶
瀉出泠泠石上聲¶
　　　白衲菴¶
<pb:KR4h0143_WYG_306-17b>¶
靈隠西邉别徑長泉聲竹影逗雲涼閒吟漸入深山去¶
石笋峰頭白衲房¶
　　　漾碧軒¶
荷風香散入蒹葭漾碧軒前不見花落日衆山青不了¶
接天秋水浩無涯¶
　　　南屏¶
寺前池水碧雲凝寺裏煙霞上㡬層坐久衆山低落日¶
南屏暮靄接西陵¶
<pb:KR4h0143_WYG_306-18a>¶
　　許邦才¶
　　　新添驛¶
野館孤燈半滅明江壖月落夜潮生無端鄉思三更後¶
聽盡蕭蕭風雨聲¶
　　　寄懷元美¶
鴻鴈驚秋海上還片雲孤月薊門闗無端昨夜西窗夢¶
不道千山與萬山¶
　　　丁香花¶
<pb:KR4h0143_WYG_306-18b>¶
蘓小西陵蹋月回香車白馬引郎来當年剰綰同心結¶
此日春風為剪開¶
　　　秋夕傷筝伎¶
鈿筝銀甲芳春後珠笈金釵明月前誰使燭灰香燼夜¶
却聽風葉墮霜天¶
　　　平原道中荅于鱗送别諸韻四首¶
神京千里促行裝一片離愁若箇長三疊陽闗萬行淚¶
春風處處有垂楊¶
<pb:KR4h0143_WYG_306-19a>¶
濼水橋邉桞作花紛紛晴雪撲行車花前不醉君家酒¶
暮雨孤村何處賖¶
楊花滿路傍人飛正是傷離長淚揮三日計程三百里¶
夜来魂夢尚依依¶
郵亭夢覺正三更窗上花陰轉月明徙倚曉鐘傳逺寺¶
更無人見苦離情¶
　　　送謝中丞歸射洪二首¶
六月江千氷雪涼射洪春酒鬱金香自從笻竹通西夏¶
<pb:KR4h0143_WYG_306-19b>¶
漢使年年出夜郎¶
巫峡江陵一水分猨聲雨岸夜成羣遥知月下孤臣淚¶
才過三聲不可聞¶
　　邵圭潔¶
　　　傷春¶
未向春風醉一觴忽驚南岸桞花香欲從深處尋桃李¶
行盡山村㡬夕陽¶
長日攤書静揜門隔窗啼鳥暗銷魂年年多少違心恨¶
<pb:KR4h0143_WYG_306-20a>¶
欲向東君一細論¶
　　葉春及¶
　　　贈玉娥¶
涉澗登臺鬢半鬆玉娥相對玉娥峯千杯勸盡不知醉¶
手挹飛泉入酒鍾¶
泉聲㶁㶁石鄰鄰羅襪凌波不動塵借問仙家誰得似¶
蕊珠宫裏鮑夫人¶
　　　代玉娥荅¶
<pb:KR4h0143_WYG_306-20b>¶
飛泉直下㡬千尋酒落雲山紫翠深採得仙花羞妾面¶
汲將泉水比儂心¶
醉歸忘却玉掻頭藤蔓牽衣碧澗流流到門前尚嗚咽¶
松風蘿月兩悠悠¶
　　　贈韋純顯赴泰和¶
書劒同遊二十年桞絲長綰萬條煙天涯落魄愁分手¶
君向西江我在燕¶
南游同唱郢人歌楚水閩山路㡬何欲向天涯寄楊桞¶
<pb:KR4h0143_WYG_306-21a>¶
只憐攀折已無多¶
　　袁表¶
　　　題漁梁客舍¶
漁梁渡頭新雨歇大竿嶺外飛雲没遲回不見故鄉人¶
却見雲間故鄉月¶
　　仲春龍¶
　　　宫詞二首¶
海子周遭長荻芽春深乗艦不乗車阿誰貪看游魚戲¶
<pb:KR4h0143_WYG_306-21b>¶
抛却新簪茉莉花¶
曉来别院逓笙歌百子池頭長緑荷睡起無聊庭下立¶
笑拈竿子打蜂窠¶
　　呉世忠¶
　　　送方二敬之北遊¶
新製貂裘稱體輕試裝寳劒已雄鳴黄河至後無舟渡¶
獨跨驊騮氷上行¶
　　徐㭿¶
<pb:KR4h0143_WYG_306-22a>¶
　　　尋隠者不遇¶
杖藜徐步出荒原漠漠寒雲揜洞門流水桃花人不見¶
孤鶯飛過緑楊村¶
　　潘緯¶
　　　過友人園題壁¶
垂桞柴門傍水開啾啾野雀啄莓苔園林日午花争發¶
主不歸来客自来¶
　　呉承恩¶
<pb:KR4h0143_WYG_306-22b>¶
　　　柬未齋陶師¶
牀頭社甕鵞兒熟江口春船石首来欲就吾師謀一醉¶
講壇何日杏花開¶
　　　句曲¶
紫雲朶朶象芙蓉直上青天度逺峯知是茅君騎虎過¶
石壇風亞萬株松¶
　　丘雲霄¶
　　　春盡次淮上¶
<pb:KR4h0143_WYG_306-23a>¶
南闗何處日孤征歸夢先春㡬百程今日送春猶是客¶
孤城寒雨不勝情¶
　　　殘花¶
昨日看花花滿枝今朝爛漫㸃青池無情莫抱東風恨¶
作意開時是謝時¶
　　施漸¶
　　　漫興二首¶
門外清渠映葛衣偶来觀物上漁磯秋風蘋末鷗驚起¶
<pb:KR4h0143_WYG_306-23b>¶
始悟山人未息機¶
久不逢人道姓名從来愚谷寡將迎教兒莫漫除秋葉¶
庭葉自深人自行¶
　　　贈歐道士賣茶¶
静守黄庭不煉丹因貧却得一身閒自看火候蒸茶熟¶
野鹿銜筐送下山¶
　　　秋日望山中寄舊僧二首¶
秋原落日見青山遥識僧居杳靄間指㸃却疑身已到¶
<pb:KR4h0143_WYG_306-24a>¶
滿窗蘿葉上人閒¶
身慵常媿扣朝鐘每聽楞伽是夢中今日别来應共笑¶
猶懸舊榻待秋風¶
　　　中夜有感¶
牽牛西轉雉樓高殘月亭亭午夜潮客久不知顔鬢改¶
一聲城角起岧嶤¶
　　　海上¶
秦山青截海門斜萬筏凌秋疊淺沙聚落蕭疎耕讀盡¶
<pb:KR4h0143_WYG_306-24b>¶
潮来潮往是生涯¶
　　嚴怡¶
　　　曲塘¶
土牆茅屋竹籬笆楊桞風高燕子斜可是曲塘人好事¶
家家屋角有桃花¶
　　余承恩¶
　　　荅草池約汎蓉溪¶
春来花鳥總闗情夜雨愁聽不到明怪殺主人猶病酒¶
<pb:KR4h0143_WYG_306-25a>¶
晴江鼓柁放舟行¶
　　　泛舟¶
芙蓉溪水三尺强蒼蒼兩岸花草香若待長江新漲合¶
撐舟直上小茆堂¶
　　　望忠州¶
高江落日片帆秋岸上漁罾次第收無數峯巒雲霧裏¶
舟師指㸃認忠州¶
　　戚繼光¶
<pb:KR4h0143_WYG_306-25b>¶
　　　督兵過潮州渡¶
汗血炎方七見春又隨殘月渡江津行藏莫遣沙鷗識¶
一片浮雲是此身¶
　　　望闕臺¶
十載驅馳海色寒孤臣於此望宸鑾繁霜盡是心頭血¶
洒向千峯木葉丹¶
　　　馬上作¶
南北驅馳報主情江花邉月笑平生一年三百六十日¶
<pb:KR4h0143_WYG_306-26a>¶
多是横戈馬上行¶
　　　度梅嶺¶
溪流百折繞青山短髪秋風夕照間身入玉門猶是夢¶
復從天末出梅闗¶
　　張元凱¶
　　　廣陵逢陳郎¶
竹枝歌罷説離情草緑揚州水上城憶汝怕逢顔色似¶
杏花開處不曾行¶
<pb:KR4h0143_WYG_306-26b>¶
　　　阻風¶
西風吹浪不能平又阻歸舟一日程正是闗河愁絶處¶
桞條無數作秋聲¶
　　張如蘭¶
　　　呉門夜泊¶
夜暗歸雲繞柁牙江涵星影鴈團沙行人悵望蘓臺桞¶
曾與呉王埽落花¶
　　陳鶴¶
<pb:KR4h0143_WYG_306-27a>¶
　　　吹笛因懷友人¶
玉笛横吹入夜分中天華月度流雲苕川兩岸春風起¶
飛盡梅花不見君¶
　　　送張舍人還永嘉¶
㡬年相憶在京畿一遇呉門便拂衣君似舟前夜潮水¶
纔臨江口又西歸¶
　　　真州訪譚子羽¶
海上尋君路半迷畫船如入武陵溪橋迴流出桃花水¶
<pb:KR4h0143_WYG_306-27b>¶
應有人家在樹西¶
　　　詠梅¶
黄沙萬里塞雲間臘盡交河戍未還但見梅花飛落盡¶
不知羌笛滿闗山¶
　　　寄孫石雲¶
緑樹青霞晝不分水邉書閣浄迎曛知君正在山中住¶
雨過長生石上雲¶
　　　郊行漫興¶
<pb:KR4h0143_WYG_306-28a>¶
山橋野店酒盈巵拄杖無錢欲典衣日暮楊花太無緒¶
隨風却自渡江飛¶
　　　雨中寄呉珠川使君¶
池上花香酒欲醒雨添草色上中庭與君未踏湖西路¶
㡬夜春山入夢青¶
　　　送人還蜀¶
久遊江國草萋萋萬里家山落日迷幸有歸心似明月¶
今宵先度蜀川西¶
<pb:KR4h0143_WYG_306-28b>¶
　　　宿潤州半月再入金陵留别姚麓居道紀¶
半月齋居道士家碧桃千樹吐春霞今朝送别江邉市¶
馬上停鞭看落花¶
　　　寄杏臺郎¶
杏花臺上月華新見月長思花下人今夜莫孤花月意¶
明朝風雨又殘春¶
　　　花間雜詠¶
流雲影亂欲凝空楊桞絲柔不曳風調入春林人不見¶
<pb:KR4h0143_WYG_306-29a>¶
乳鶯啼出萬花中¶
　　　題畫贈姜明府¶
暮雲春樹路千重雪後看山到處同夜永燈寒無過客¶
月明江色滿樓中¶
　　陳第¶
　　　元夕宿泉州洛陽橋¶
春風又渡洛陽橋桞色青青伴寂寥回首故園今夜月¶
滿江燈火上寒潮¶
<pb:KR4h0143_WYG_306-29b>¶
　　鄭若庸¶
　　　代人寄逺¶
病骨經秋强自持寒條飛葉費相思可憐陌上垂楊樹¶
不似君来繫馬時¶
　　　衛水離歌¶
天涯何處客愁新濁酒初酣欲問津莫道三秋歸計晚¶
尊前猶有未歸人¶
　　　丁小山赴浙東藩幕值余清泉賦别¶
<pb:KR4h0143_WYG_306-30a>¶
清秋衛水汎樓船京國逢君已十年漫對緑尊悲白髪¶
天涯去住一淒然¶
　　徐渭¶
　　　望夫石¶
海天萬里渺無窮秋草春花插鬢紅自送夫君出門去¶
一生長立月明中¶
　　　武夷山一線天¶
雙峡凌虚一線通高巔樹果拂雲紅青天萬里知何限¶
<pb:KR4h0143_WYG_306-30b>¶
也伴藤蘿鎖峡中¶
　　　入武夷尋一線天道中述事¶
花落花開隔水津棧梯茅屋總堪鄰扁舟若不尋歸路¶
便是武陵深處人¶
　　　雪中訪嘉則於寳奎寺之樓居¶
山徑尋君重復重小樓百尺卧元龍安窗偏向梅花角¶
去映江天雪數峯¶
　　　扇圖¶
<pb:KR4h0143_WYG_306-31a>¶
渺渺平沙四望通天涯雙樹立秋風畫工不解寒鴉意¶
寫入隋堤緑桞中¶
　　沈明臣¶
　　　初梅¶
欲開未吐半春陰無奈江南風雪深抱玉含香殊自好¶
春閨一片待郎心¶
　　　送人之南都二首¶
金陵曾向酒家眠十五當壚不數錢紅版橋頭明月色¶
<pb:KR4h0143_WYG_306-31b>¶
娟娟猶在玉釵前¶
疎疎秋雨秣陵寒白露初高葉未丹欲寄愁心無處著¶
溼君衫袖到長干¶
　　　萬厯五年春有獻五色鸚鵡者詔入之恭賦二¶
　　　首¶
日南遥憶隴天長丹喙能言五色裳玉殿雕籠新詔入¶
西宫愁殺雪衣娘¶
日御文華説五經鳥言雖巧未曾聴長廊上苑東風裏¶
<pb:KR4h0143_WYG_306-32a>¶
寂寂無聲對畫屏¶
　　　吕生吹笛作此别¶
倦倚繩牀月上遲自將横竹向予吹秋深楊桞不堪折¶
況復明朝欲别時¶
　　　過崑山¶
桃花楊桞共西灣曾唱菱歌帶月還春色茫茫今莫問¶
滿城煙雨過崑山¶
　　　泖上¶
<pb:KR4h0143_WYG_306-32b>¶
秋深泖上一經過蟹舍魚罾處處多野屋無煙空緑樹¶
夜風天半響寒波¶
　　　武陵莊¶
青精作飯紫蓴羮飽後㣲吟水上行不道空山曾有寺¶
隔溪風送午鐘聲¶
　　　青溪¶
窈窕青溪盡日尋雨收風歇翠沈沈一雙燕子翻花出¶
始覺人家住隔林¶
<pb:KR4h0143_WYG_306-33a>¶
　　　語兒溪¶
春風来過語兒溪野雉低飛麥浪齊一片桑麻天氣緑¶
養蠶時節鷓鴣啼¶
　　王寅¶
　　　荅金在衡訊歸¶
秣陵宫樹葉初飛客路何人為授衣我亦驚秋同海燕¶
故鄉端在社前歸¶
　　　舟過陸州謝鄉人余五郎送酒¶
<pb:KR4h0143_WYG_306-33b>¶
新醪香豔石榴花贈得雙尊不用賖為謝客愁消得盡¶
殘年一路醉還家¶
　　　過休陽訪查八十不遇二首¶
桃李山城未落花懷君来訪聽琵琶定隨年少青錢伴¶
何處妖姬賣酒家¶
年来匹馬走燕雲聽盡琵琶盡讓君白髪紫檀須自惜¶
稀教彈與世人聞¶
　　王翹¶
<pb:KR4h0143_WYG_306-34a>¶
　　　秋懷¶
碧天大火未全收一雨空庭帶葉流不為無家悲落莫¶
他鄉燕子早知秋¶
　　陳淳¶
　　　聞鳥¶
重重煙樹鎖招堤野客来尋路不迷纔過板橋塵土隔¶
落花無數鳥争啼¶
　　彭年¶
<pb:KR4h0143_WYG_306-34b>¶
　　　題衡翁扇頭小楷書秋聲賦¶
碧梧庭院露華清一葉翻堦鶴夢驚緑髪方瞳玉堂客¶
蠅頭燈下寫秋聲¶
　　　上元病居篠川存山玉田賔山攜酒妓過訪¶
銀瓶緑酒挂香車遥過城東宋玉家一笑相歡不辭醉¶
為憐明月在梅花¶
　　　對月寄壺梁¶
天街霜月夜迢迢淮浦金波蕩畫橋才子行吟青玉案¶
<pb:KR4h0143_WYG_306-35a>¶
仙人吹和紫璚簫¶
　　　雨後¶
洞底泉聲谷口聞望中峰色杳難分欲尋雨後金芝草¶
更踏前峰半濕雲¶
　　陸治¶
　　　仕女觀流水小景¶
銀塘秋水玉娟娟霜葉漂紅去渺然㡬欲題詩寄遼海¶
只應流水到君邉¶
<pb:KR4h0143_WYG_306-35b>¶
　　　桃花楊桞舞鴨圖¶
二月呉淞水上灘桞絲風急絮漫漫詩翁賦罷閒凭處¶
花滿春池鬬鴨闌¶
　　錢榖¶
　　　題畫雜花¶
淡白輕黄各鬬竒嫩紅殷紫總芳菲上林春色原無賴¶
不斷生香惹客衣¶
　　居節¶
<pb:KR4h0143_WYG_306-36a>¶
　　　春晝¶
泥春江暖燕来時紅白花深桃李枝草色一簾門半掩¶
卧看雙蝶趁游絲¶
　　　春寒¶
春欲分時寒更深闌風伏雨晝陰陰不通燕子重簾閉¶
憔悴花枝病酒心¶
　　　中甫過齋中烹茗清談試筆寫圖因題其上三¶
　　　首¶
<pb:KR4h0143_WYG_306-36b>¶
落盡藤花磵水香松風如水晝初長幽人自是山中相¶
鶴氅黄冠坐夕陽¶
蓮社疎鐘報曉晴青山落日映江明一番紅紫春歸後¶
新緑如雲繞徑生¶
滿城車馬看春忙君獨攜琴顧草堂我亦興来扶病坐¶
䑕須閒吮墨花香¶
　　　雪中再送𤣥搢¶
金昌西望即天涯寒滿扁舟去路賖𤓰步沙頭莫迴首¶
<pb:KR4h0143_WYG_306-37a>¶
一江風雪似楊花¶
　　　村居圖¶
茅簷日暖燕交飛雲過牆陰濕翠㣲中酒經旬掩闗卧¶
蒼苔渾欲上人衣¶
　　周天球¶
　　　鬬雞圖¶
英年曾入鬬雞塲金距貍膏事已荒惟有雄心忘未得¶
披圖猶自問低昂¶
<pb:KR4h0143_WYG_306-37b>¶
　　姚咨¶
　　　西樓席上聽棃園琵琶戲贈¶
少年文采復風流適意湖山竟日留老去不忘歌舞興¶
琵琶猶載木蘭舟¶
　　周詩¶
　　　送朱懋道北上¶
月明愁向此宵多執手河梁意若何千里雲山青不斷¶
片帆何處宿煙波¶
<pb:KR4h0143_WYG_306-38a>¶
　　沈仕¶
　　　雲厓久客川中江上偶懷¶
風吹山色不生雲日照澄江散綺文空憶巴陵三月酒¶
鷓鴣啼處一逢君¶
　　陸楫¶
　　　次韻送顧龍山南歸¶
官河春水送行舟君去悤悤不可留須信故園春正好¶
莫因風雨駐揚州¶
<pb:KR4h0143_WYG_306-38b>¶
　　牟嘉敘¶
　　　青田溪上¶
月出高峰潮上灘丁寧舟子放舟還蒲帆不挂春流急¶
又過前溪白鷺灣¶
　　岳岱¶
　　　聽歌¶
能使新聲入舊詞秋風江上夕陽時曉来定有花含淚¶
莫向尊前唱桞枝¶
<pb:KR4h0143_WYG_306-39a>¶
　　　重題華山圖自嘲¶
覽畫俄驚十四年墨痕山色故依然醉鄉蓬島知何處¶
酒量詩懷只似前¶
　　　山中寄張子言¶
獨坐空山思五陵丁香花發又逢春燈前欲共平生話¶
月落松窗夢故人¶
　　　秋夜¶
春日青山看碧桃秋風落葉又江臯無端忽作封侯夢¶
<pb:KR4h0143_WYG_306-39b>¶
却是牀頭挂寳刀¶
　　　畫¶
過雨溪山秋色新攜琴還有竹林人僧房細繞巖前路¶
紅葉隨風打角巾¶
　　呉擴¶
　　　贈水簾周道人¶
洞鎖千峰紫氣蒸峭厓珠瀑亂漰騰道人結屋雲深處¶
自搗茶油供佛燈¶
<pb:KR4h0143_WYG_306-40a>¶
　　鄭𤣥撫¶
　　　湖上贈美人¶
琵琶新曲轉聲遲停棹中流日暮時細雨可憐紅袖濕¶
愁雲偏惹翠眉垂¶
　　邵正已¶
　　　宫詞¶
月轉梧桐夜漸闌長門寂寞覺秋寒臨風欲奏相思曲¶
抱得琵琶不忍彈¶
<pb:KR4h0143_WYG_306-40b>¶
　　呉錦¶
　　　贈查叟¶
曾逐鍾生侍武皇鵾絃扈從獵長楊歸来兩鬢紛如雪¶
曲曲新聲總斷腸¶
　　張鑾¶
　　　百嵗作¶
石田茅屋野人家百番春風換嵗華盡道長生縁辟榖¶
不知香飯有胡麻¶
<pb:KR4h0143_WYG_306-41a>¶
　　顧源¶
　　　夾蘿峰¶
紅日纔生陽谷東魚龍吹浪曉濛濛徜徉笑指三山路¶
玉竈銀牀紫霧中¶
　　　秋行¶
野菜香粳樂晚年疎林晴日好秋天風瓢滿耳鳴琴筑¶
黄葉深窩得宴眠¶
　　范如珪¶
<pb:KR4h0143_WYG_306-41b>¶
　　　江上¶
江上西風雨復晴菰蒲深處釣絲輕何人隔岸吹長笛¶
楊桞秋江一夜生¶
　　鄭孔庶¶
　　　雪後柬張碧川¶
呉橋殘雪漲新痕客舍無人閣酒尊不為寒梅覓春信¶
東風長日不開門¶
　　邉習¶
<pb:KR4h0143_WYG_306-42a>¶
　　　雨止¶
訪舊歸来夕照中半天涼雨一溪風須㬰雨盡浮雲斂¶
笑看兒童指螮蝀¶
　　張墾¶
　　　送仲逸同懋功太守遊滇池¶
滇南西去在天涯匹馬先看楚地花但有故人嚴僕射¶
杜陵隨處即為家¶
　　王叔承¶
<pb:KR4h0143_WYG_306-42b>¶
　　　宫詞(并序/)¶
　　昔王仲初作宫詞百首乃其後王禹玉擬之蓋仲¶
　　初實與宦官相善而禹玉司北門直故二子寫唐¶
　　宋宫中情景縹緲如畫然風格稍稍降矣夫詞家¶
　　不以多寡為盛衰王少伯古宫詞不數首而穠雅¶
　　俊逸真遺響千春余自華陽禮茅君還月夜入蘭¶
　　陵桃花園適桃花萬樹盛開氤氲花月醉傾流霞¶
　　宛然漢宫春色也余故客遊長安念禁庭事非山¶
<pb:KR4h0143_WYG_306-43a>¶
　　謡所宜則聊掇故宫流澤殘芳竟㸃染落成此巻¶
　　命姬倚酒歌之回首吾諸王其嚬東家之施者耶¶
桞外秋千拂綺樓舞闌初解翠雲裘玉鞭夜踏桃花馬¶
萬朶銀燈照打毬¶
别苑東風報牡丹傳宣曉出望春門惜芳却覆黄羅帕¶
䕶取花王待至尊¶
碧塵縷縷暗香溝湘簟空牀螢火流梧葉一窗眠未得¶
月明秋水聽涼州¶
<pb:KR4h0143_WYG_306-43b>¶
入宫新拜大長秋歌舞平陽夜不休一曲春聲低按拍¶
御前飛墮玉掻頭¶
敕下天題法曲新書生賦奏太平春雕盤紅裊宫花朶¶
賜與傳臚第一人¶
何處文星動帝廬却憐狗監薦相如漢王親御蓬莱殿¶
夜半燒燈讀子虚¶
緑雲細草濕紅巾御酒傾霞欲醉春試奏教坊新羯鼓¶
内園初賽百花神¶
<pb:KR4h0143_WYG_306-44a>¶
桃花飛雨膩青隄萬馬驕嘶錦障泥祓罷温泉僊蹕晚¶
綵雲狼籍霸陵西¶
紫燕雙飛花雨香青泥春老墮雕梁不知天外烏衣國¶
可似宫中别恨長¶
氤氲水殿蕩朝陽夜漲桃花錦水香珍鳥千行看不禁¶
自將金彈打鴛鴦¶
複道冥冥繡户扃燈花落盡曙煙青春寒肯怨鸞衾薄¶
暗拂朱簾望小星¶
<pb:KR4h0143_WYG_306-44b>¶
六院諸姨獻寳新天家生日幸宜春鳳衫噀熨薔薇露¶
曉進龍牀喜稱身¶
上巳春回太液池天青水碧晚妝遲一痕初月垂芳樹¶
學得纖纖新黛眉¶
盈盈紅玉曉妝新静倚菱花自寫真一片青霞生襪㡳¶
滿宫傳是洛妃神¶
山色移青入畫眉綺疏春旭寄幽思蜀藤新進松花紙¶
臨出曹娥江上碑¶
<pb:KR4h0143_WYG_306-45a>¶
棃園歌斷萬花天風雨寒鈴憶舊筵怪得人間傳秘曲¶
江南春老李龜年¶
卿雲縹緲覆長安仙仗凌霄頌百官芝草忽生涵徳殿¶
昭儀捧出侍臣看¶
朝元閣上翠煙横太乙壇前白露明曾侍上皇供法曲¶
踏歌猶帶步虚聲¶
詔㸃伶官又采詩譜翻竒調學来遲新詞半是龍標尉¶
舞向歌前合柘枝¶
<pb:KR4h0143_WYG_306-45b>¶
入宫猶自服胡麻一尺紅綃寫法華落盡苑花空是色¶
藕絲輕履蹋春霞¶
　　　金山江天閣漫興¶
揚子橋横落日明𤓰洲天白晚潮生海雲忽到金山寺¶
江氣遥吞鐵甕城¶
鳥外漁歌斷水煙隔江喚過打魚船鰣魚出網鮮猶活¶
笑擲船頭三百錢¶
　　　宿絲溪¶
<pb:KR4h0143_WYG_306-46a>¶
鶯啼花落過江南溪上人家盡浴蠶無奈羅敷春欲老¶
隔桑紅袖把青籃¶
　　　二范攜酒過集周野人桂花下看陳生作畫¶
畫得苕溪歌小山青青藂桂灑松闗春来有酒還招隠¶
萬片桃花水一灣¶
　　黄姬水¶
　　　毘陵道中¶
勞歌江上採江籬一日愁添鬢㡬絲借問客心何處折¶
<pb:KR4h0143_WYG_306-46b>¶
渡頭燈火落帆時¶
　　　醉起¶
山中長日卧煙霞車馬無塵静不譁石上酒醒天已暮¶
一簾月色覆桐華¶
　　　虎丘别友人¶
惜别銜杯過虎丘行人無奈亂山愁澄江一别秋風裏¶
楓葉蘆花是客舟¶
　　　代賽玉寄沈太𤣥¶
<pb:KR4h0143_WYG_306-47a>¶
　去年今日花前别腸斷陽闗一曲歌誰解相思情更苦¶
　思君淚比别君多¶
　¶
　¶
　¶
　¶
　¶
　¶
<pb:KR4h0143_WYG_306-47b>¶
　¶
　¶
　¶
　¶
　¶
　¶
　¶
御選明詩巻一百九¶
