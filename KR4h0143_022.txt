# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.773280
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷二十
<pb:KR4h0143_WYG_022-1a>¶
　欽定四庫全書¶
御選宋詩巻二十¶
　　五言古詩十一¶
　　　朱熹¶
　　　　川上見月歸示同行者¶
　川上偶攜手皓月起林端一舒臨流望元露已先漙歸¶
　掩荒園扉更怯裳衣單清夜可晤言獨處誰為歡¶
　　　　月夜述懐¶
<pb:KR4h0143_WYG_022-1b>¶
　皓月出林表照此秋牀單幽人起晤歎桂香發窗間髙¶
　梧滴露鳴散髪天風寒抗志絶塵氛何不棲空山¶
　　　　即事偶賦¶
　白煙竟日起雨晦蒼山深老菊不復妍丹楓滿髙林抱¶
　病寢齋房窗戸結愁陰起望一舒情遐眺豁煩襟人生¶
　亦已勞世路方﨑&KR0706;且詠招隠作無為名跡侵¶
　　　　寄題咸清精舍清暉堂¶
　山川佳麗地結宇娱朝昬朝昬有竒變超忽難具論千¶
<pb:KR4h0143_WYG_022-2a>¶
嵐蔽夕陰百嶂明晨暾穹林擢遥景回澗盪秋氛覽極¶
慚未周窮深遂忘喧欲將身世遺况託元虚門境空乘¶
化往理妙觸目存珍重忘言子髙唱絶塵紛¶
　　　冬日二首¶
蕭索時序晩已復度髙秋回澗白波起通川絳樹稠晨¶
風散清霜嘉稻卷平疇獨懐志士感嵗事幸將休¶
清霜染澗樹蕭索向嚴冬密雨有時集寒雲無定容波¶
明横瀨出風急逺林空一極窗間眺髙旻矗亂峰¶
<pb:KR4h0143_WYG_022-2b>¶
　　　春日即事¶
郊園卉木麗林塘煙水清閒棲衆累逺覽物共闗情憩¶
樹鳥啼幽縁原草舒榮悟悦心自遣誰云非逹生¶
　　　春日言懐¶
春至草木變郊園猶掩扉兹晨與心㑹覽物徧芳菲桃¶
萼破淺紅時禽悦朝暉泉谷暖方融原田水初肥東作¶
興庻甿嵗功始在兹端居適自慰世事復有期終然心¶
所向農畝當還歸¶
<pb:KR4h0143_WYG_022-3a>¶
　　　晩歩¶
東原鬱已秀嘉樹藹初緑衆卉發春陽前山可遐矚端¶
居日康健渉澗歩墟曲景幽恣所尋悟悦何由足鳥鳴¶
華薄深泉響亂流續握手一同忻吾生詎幽獨¶
　　　懐友¶
山夕煙景亂林空鳥啼幽懐人隔春江夢想積離憂覽¶
物懐悄悄臨觴但悠悠徘徊東西歩悟歎復何求¶
　　　同安官舍夜作¶
<pb:KR4h0143_WYG_022-3b>¶
官署夜方寂幽林生月初閒居秋意逺花香寒露濡故¶
園異時節欲歸懐簡書聊從西軒卧塵思一蕭疎¶
　　　寄山中舊知¶
客子歸來晩江湖欲授衣岐路終寂寞老大足傷悲慷¶
慨生平志冥茫造物機清秋鵰鶚上萬里看横飛¶
故園今夜半林影澹逾清曵杖南溪路君應獨自行潺¶
湲流水思蕭索早秋聲盡向琴中冩焉知離恨情¶
　　　秋懐¶
<pb:KR4h0143_WYG_022-4a>¶
井梧已飄黄澗樹猶含碧煙水但逶迤空齋坐蕭瑟端¶
居生逺興散漫委書帙愛此北窗閒時來岸輕幘㣲鐘¶
忽迢遞禽語破幽寂賞罷一悄然澹泊忘所適¶
　　　夜賦¶
暗窗螢影亂秋幃露氣深羣籟喧已寂青天但沉沉惻¶
愴懐髙侣幽黙抱沖襟遥憶㤀言子一冩山水音¶
　　　暁歩¶
初日麗髙閣廣歩愛修廊重門掩秋氣髙栁䕃方塘閩¶
<pb:KR4h0143_WYG_022-4b>¶
海冬尚温晏陰天未霜坐悲景物殊亦念嵗時荒故園¶
屬佳辰登覽遍陵岡賓遊盡才彦蕭散屏壺觴别來時¶
已失懐思寜暫忘宦遊何所娯要使心懐傷¶
　　　臨流石¶
偃蹇西澗濵枵然似枯木下有幽泉鳴上有蒼苔緑來¶
往定何人山空此遺躅¶
　　　懸崖水¶
秋天林薄疎翠壁呈清曉迢遞瀉寒泉下有深潭悄時¶
<pb:KR4h0143_WYG_022-5a>¶
飄桂葉來尋源路殊杳¶
　　　穿林徑¶
屈曲上雲端似向崖陰斷行聞山鳥鳴下與泉聲亂去¶
去不知疲幽林自成翫¶
　　　督役城樓¶
天髙無遊氣林景澹餘暉感此霜露節但傷風土非季¶
秋時序温百卉不復腓祇役郊原上暄風一吹衣仕身¶
諒無補課督慚飢羸還憶故園日䇿杖田中歸¶
<pb:KR4h0143_WYG_022-5b>¶
　　　懐山田作二首¶
　　　　冬日¶
郊園多所樂况此嵗云暮寒色澹遥空清霜變紅樹欲¶
舒林表望詎識塵中趣向晩寂無人氤氲欲成霧¶
　　　　梅花¶
氷溪流已咽陰嶺寒方結忽值早梅春未恐芳心歇的¶
皪終自妍殷勤為誰折千里寄相思相思政愁絶¶
　　　寄題金元鼎同年長泰面山亭¶
<pb:KR4h0143_WYG_022-6a>¶
抗心塵境外結宇臨秋山乘髙一騁望表裏窮遐觀衆¶
㟧互攢列連岡莽縈環陽崖煙景舒陰壑悲風寒碧草¶
晩未凋林薄已復丹仙人呉門子嵗晩當來還¶
　　　安溪道中泉石竒甚絶類建劒間山水佳處也¶
驅車陟連岡振轡出林莽霧露暁方除日照川如掌行¶
行遵曲岸水石窮幽賞地偏寒篠多澗激淙流響祇役¶
未忘倦心神暫蕭爽感兹懐故山何日税征鞅¶
　　　留安溪三日按事未竟¶
<pb:KR4h0143_WYG_022-6b>¶
縣郭四依山清流下如駛居民煙火少市列無行次嵐¶
陰常至午陽景猶氛翳向夕悲風多遊子不遑寐我來¶
亦何事吏桀古所記奉檄正淹留何當語歸計¶
　　　夏日¶
涼風集幽樹清陰生廣庭偶兹憩煩燠忽憶郊園行婉¶
婉碧草滋迢遞元蟬鳴官曹且休暇自適幽居情¶
　　　茅舍獨飲¶
出身從吏役驅車涉窮山日落陰景晦天髙風氣寒豈¶
<pb:KR4h0143_WYG_022-7a>¶
無斗酒資獨酌誰為歡一杯且復醉百念中闌干¶
　　　登羅漢峰¶
休暇曹事簡登髙恣窺臨徜徉偶此地曠望披塵襟落¶
日瞰逺郊暮色生寒陰歡娯未云已更欲窮幽尋行披¶
茂樹盡豁見滄溟深恨無雙飛翼往詣蓬山岑¶
　　　登面山亭(是日氛霧四塞/獨見雙髻峯)¶
新亭夙所聞登眺遂兹日極目但蒼茫前瞻如有失煙¶
鬟稍呈露衆嶺方含鬱長嘯天風來雲散空宇碧¶
<pb:KR4h0143_WYG_022-7b>¶
　　　試院即事¶
端居惜春晩庭樹緑已深重門掩晝静髙館正陰沈披¶
衣歩前除悟物懐貞心澹泊方自適好鳥鳴高林¶
　　　借王嘉叟所藏趙祖文畫孫興公天台賦凝思¶
　　　幽巖朗詠長川一幅有契於心因作此詩二首¶
翩然乘孤鶴往至蒼崖巔上有桂樹林下有清冷淵洗¶
心詠太素汎景窺靈詮棲身託嵗暮畢此巖中縁¶
山空四無人澗樹生涼秋杖䇿忘所適水木娱清幽散¶
<pb:KR4h0143_WYG_022-8a>¶
髪塵外飆濯足清瑶流静嘯長林内舉翮任丹丘¶
　　　敬思堂作示諸同志¶
吏局了無事横舍終日閒庭樹秋風至涼氣滿窗間髙¶
閣富文史諸生時往還縱談忽忘倦時觀非云慳詠歸¶
同與㸃坐忘庶希顔塵累日銷何必棲空山¶
　　　再得古木¶
青山一何深上下盡雲木中有千嵗姿偃蹇卧寒谷明¶
堂不徴材大匠肯回目樵斧莫謾尋從渠媚幽獨¶
<pb:KR4h0143_WYG_022-8b>¶
　　　示諸同志¶
夏木已云暗時禽變新聲林園草被徑端居有餘清端¶
居亦何為日夕掩柴荆静有絃誦樂而無塵慮幷良朋¶
肯顧予尚有夙心傾深慚未聞道折衷非所寜眷焉撫¶
流光中夜歎以驚髙山徒仰止逺道何由征¶
　　　示四弟¶
十日一洗沐諸生各歸休虚齋息羣響兀坐心悠悠雨¶
久苔徑荒林深鳥啼幽階前樹萱草與子俱忘憂¶
<pb:KR4h0143_WYG_022-9a>¶
　　　還家即事¶
獻嵗事行役徂春始還歸昔往草未芳今來翠成幃扶¶
疎滿園陰時禽互翻飛叢萱亦巳秀丹葩耀晨輝即事¶
誰與娱淹留自忘機日暮復出門悵然心事違古人不¶
可見獨掩荒園扉¶
　　　六月十五日詣水公菴雨作¶
雲起欲為雨中川分晦明纔驚横嶺斷已覺疎林鳴空¶
際旱塵滅虛堂涼思生頽簷滴瀝餘忽作流泉傾况此¶
<pb:KR4h0143_WYG_022-9b>¶
高人居地偏樹景清芳馨雜峭蒨俯仰同鮮榮我來偶¶
兹適中懐澹無營歸路緑泱漭因之想巖耕¶
　　　謝人送蘭¶
幽獨塵事屏晼晩秋蘭滋芳馨不自媚掩仰空相思晤¶
對日方永披叢露未晞翛然發孤詠九畹陳悲詩¶
淹留閲嵗序契闊心懐憂獨卧寄僧閭一室空山秋徘¶
徊起顧望俯仰誰為儔伊人逺贈問孤根亦綢繆芳馨¶
不我遺三載娯清幽愧無瓊琚報厚意竟莫酬瞻彼南¶
<pb:KR4h0143_WYG_022-10a>¶
陔詩使我心悠悠¶
　　　秋蘭已悴以其根歸學古¶
秋至百草晦寂寞寒露滋蘭皋一以悴蕪穢不能治端¶
居念離索無以遺所思願言託孤根嵗晏以為期¶
　　　懐子厚¶
中夏辭故里渉秋未停車賔友坐離闊田園想榛蕪感¶
茲風露朝起望一煩紆眷彼忘言子鬱鬱西齋居俯餘¶
蒼澗流仰詠古人書名應里閭薦心豈榮利俱琅然撫¶
<pb:KR4h0143_WYG_022-10b>¶
枯桐幽韻泉谷虛褰裳欲往聼乖隔靡所如¶
　　　秋夕二首¶
西齋坐竟日曠然誰與儔感兹風露夕始知天宇秋庭¶
樹且扶疎時物詎淹留心空累云逺嵗月真悠悠¶
公門了無事吏散終日閒涼葉何蕭蕭悲吟庭樹間琴¶
書寫塵慮菽水怡親顔憶在中林日秋來長掩闗¶
　　　秋懐二首¶
秋風吹庭户客子懐故鄉矧此卧愁疾徘徊守空房佇¶
<pb:KR4h0143_WYG_022-11a>¶
想澗谷居林深慘悲涼鵾雞感蕭辰拊翼號風霜氛雜¶
無留氣峭蒨有餘芳幸聞衛生要招隠夙所臧終期謝¶
世慮矯翮兹山岡¶
懐痾坐竟日晩色散幽樹寂厯候蟲悲沆瀁碧草露端¶
居興方澹沈黙自成趣羽觴歡獨持瑶琴誰與晤空知¶
元思清未惜年華度美人殊不來嵗月恐遲暮¶
　　　中元雨中呈子晉¶
徂暑尚繁鬱大火空西流兹辰喜佳節涼雨忽驚秋晼¶
<pb:KR4h0143_WYG_022-11b>¶
晩蘭徑滋蕭箾庭樹幽炎氣一以去恢台逝不留刀筆¶
隨事屏塵囂與心休端居諷道言焚香味真諏子亦翫¶
文史及此同優遊¶
　　　秋暑¶
晨興納新涼亭午倦猶暑卧對北窗扉淡泊將誰侣疎¶
樹含輕颸時禽轉幽語端居悟物情即事聊容與¶
　　　寄題梅川溪堂¶
滄波流不極上有一畝園幽人掩闗卧修竹何娟娟虚¶
<pb:KR4h0143_WYG_022-12a>¶
堂面羣峰秀色摩青天静有山水樂而無車馬喧人言¶
市門子往往蒼崖顛揮手謝世人日中翔紫煙遺跡尚¶
可覿神交邈無縁慨然一永歎曜靈忽西遷蹇裳下中¶
沚濯足娯清川¶
　　　次韻劉彦采觀雪之句¶
朔風吹空林眇眇無因依但有西北雲冉冉東南飛須¶
臾層陰合慘淡周八維凍雨不流淵飛花舞妍姿翳空¶
乍滅没散影還參差萬㸃隨飄零百嘉潛潤滋徘徊瞻¶
<pb:KR4h0143_WYG_022-12b>¶
詠久黙識造化機上寒下必温欲積無根基漸看谷樹¶
變稍覺幽篁低皓然遂同色宇宙乃爾竒繁華改新觀¶
凜冽忘前悲摛章愧佳友佇立迎寒吹感此節物好歎¶
息今何時當念長江北鐵馬紛交馳¶
　　　次韻判院丈雪意之作¶
端居嵗復窮閉户守沖澹風陰原野悲月黒庭除暗淅¶
瀝静先知崩奔誰與探坐想青瑶林寒光生素艷¶
　　　夏日齋居得潮州詩卷詠歎之餘用卒章之韻¶
<pb:KR4h0143_WYG_022-13a>¶
　　　以紀其事¶
孟夏氣淑清窗户有佳色卧聞幽籜翻轉覺林景寂參¶
差帙委素縹緲香横碧啜菽有餘歡纓冠非所職故人¶
海邊郡妙語寄逺翼詠歎不得聞超然見胸臆¶
　　　山居即事用疊翠亭韻¶
世情日以疎庭樹日以密我心自悠悠兩忘喧與寂門¶
開山疊翠雨罷雲絶迹天涯此興同萬里寄消息¶
　　　秀野以喜無多屋宇幸不礙雲山為韻賦詩喜¶
<pb:KR4h0143_WYG_022-13b>¶
　　　伏讀佳作率爾攀和韻劇思慳無復律吕笑覽¶
　　　之餘賜以斤斧幸甚¶
髙人山水心結習自無始五畝江上園清陰遍桃李一¶
堂聊自娯三徑亦可喜試問避俗翁何如尊賢里(温公/獨樂)¶
(園在尊/賢里)¶
門前車馬客無非朝大夫問公獨何事中嵗遽此圖長¶
安二三公髮白形枯臞隠憂念名節亦有此樂無(隠憂/念名)¶
(節張大參/疏中語)¶
<pb:KR4h0143_WYG_022-14a>¶
君侯嗜圖史插架何其多徙居三十乗流汗幾槖駝千¶
載誰晤語端居自絃歌至哉天下樂嵗月如子何¶
西山一何髙雲氣出寒麓中有無事人鳴泉遶茅屋宴¶
坐今幾何無以媚幽獨興至偶成篇呼兒為余讀¶
我居深山中茅舍破不補上見風攪林下有雲承宇聞¶
公落新宫户牖不可數懶惰心力衰念公亦良苦¶
夜吟招隠詩月落寒泉井自非千載人誰與共清景散¶
髮心朗寥凝神味淵永功名恐相期富貴非所幸¶
<pb:KR4h0143_WYG_022-14b>¶
仙人空山居道意妙羣物度世君則然修身吾豈不飛¶
行仰雲路趺坐探理窟獨夜叩星壇清齋具簪笏¶
青山皆夕陽兹景公所愛虚堂日落時遷坐一解帶嵐¶
分疑有處鳥度知無礙須臾暮色來黙黙無與㑹¶
端居屏塵慮萬事付一尊客來語世故舉白當浮君超¶
揺謝衆甫噂沓從諸孫何以自怡悦窗中見秋雲¶
清溪何迢迢上有千仭山山中學仙侣白石為門闗丹¶
經苦吟哦至道窮躋攀豈知人間世風塵縈九寰¶
<pb:KR4h0143_WYG_022-15a>¶
　　　趙君澤攜琴載酒見訪分韻得琴字¶
山城夜寥闃虚堂杳沈沈王孫有髙趣挈榼來相尋喜¶
兹煩抱舒未覺杯酒深一為塵外想再撫丘中琴餘音¶
殷雷動爽籟悲龍吟寄謝筝笛耳寜知山水音¶
　　　同張明府登凌風亭懐韓無咎¶
日夕和風至西山淡無姿危亭極逺眺勝處良在兹憶¶
昔韓令尹青雲乃心期鞿羈不得騁發此胸中竒前瞻¶
千仭岡俯視萬頃陂神襟一以曠我志浩渺瀰飛車越¶
<pb:KR4h0143_WYG_022-15b>¶
滄浪天風振裳衣懐哉此焉薄問訊無邊辭令公豈不¶
佳宫商似前徽相攜岸晚幘共此長相思¶
　　　感懐¶
經濟夙所尚隠淪非素期幾年霜露感白髮忽巳垂鑿¶
井北山阯耕田南澗湄乾坤極浩蕩嵗晩將何之¶
　　　齋居感興二十首(并序首録/十六)¶
　　余讀陳子昻感寓詩愛其詞㫖幽䆳音節豪宕非¶
　　當世詞人所及如丹砂空青金膏水碧雖近乏世¶
<pb:KR4h0143_WYG_022-16a>¶
　　用而實物外難得自然之竒寳欲效其體作十數¶
　　篇顧以思致平凡筆力萎弱竟不能就然亦恨其¶
　　不精於理而自託於仙佛之間以為髙也齋居無¶
　　事偶書所見得二十篇雖不能探索㣲眇追迹前¶
　　言然皆切於日用之實故言亦近而易知既以自¶
　　警且以貽諸同志云¶
崑崙大無外旁礴下深廣陰陽無停機寒暑互來往皇¶
犧古神聖妙契一俯仰不待窺馬圖人文已宣朗渾然¶
<pb:KR4h0143_WYG_022-16b>¶
一一理貫昭晰非象罔珍重無極翁為我重指掌¶
吾觀陰陽化升降八紘中前瞻既無始後際那有終至¶
理諒斯存萬世與今同誰言混沌死幻語驚盲聾¶
人心妙不測出入乗氣機凝氷亦焦火淵淪復天飛至¶
人秉元化動静體無違珠藏澤自媚玉韞山含輝神光¶
燭九垓元思徹萬㣲塵編今寥落歎息將安歸¶
朱光徧炎宇㣲陰眇重淵寒威閉九野陽徳昭窮泉文¶
明昧謹獨昬迷有開先幾㣲諒難忽善端本綿綿掩身¶
<pb:KR4h0143_WYG_022-17a>¶
事齋戒及此防未然閉闗息商旅絶彼柔道牽¶
㣲月&KR1089;西嶺爛然衆星光明河斜未落斗柄低復昻感¶
此南北極樞軸遥相當太一有常居仰瞻獨煌煌中天¶
照四國三辰環侍旁人心要如此寂感無邊方¶
放勲始欽明南面亦恭已大哉精一傳萬世立人紀猗¶
歟歎日躋穆穆歌敬止戒&KR0729;光武烈待旦起周禮恭惟¶
千載心秋月照寒水魯叟何常師刪述存聖軌¶
吾聞包犧氏爰初闢乾坤乾行配天徳坤布協地文仰¶
<pb:KR4h0143_WYG_022-17b>¶
觀元渾周一息萬里奔俯察方儀静隤然千古存悟彼¶
立象意契此入徳門勤行當不息敬守思彌敦¶
大易圖象隠詩書簡編訛禮樂矧交喪春秋魚魯多瑶¶
琴空寳匣絃絶將如何興言理餘韻龍門有遺歌(程子/晩居)¶
(龍門/之南)¶
顔子躬四勿曽子日三省中庸首謹獨衣錦思尚絅偉¶
哉鄒孟氏雄辯極馳騁操存一言要為爾挈裘領丹青¶
著明法今古垂煥炳何事千載餘無人踐斯境¶
<pb:KR4h0143_WYG_022-18a>¶
元亨播羣品利貞固靈根非誠諒無有五性實斯存世¶
人逞私見鑿智道彌昬豈若林居子幽探萬化原¶
飄颻學仙侣遺世在雲山盜啟元命秘竊當生死闗金¶
鼎蟠龍虎三年養神丹刀圭一入口白日生羽翰我欲¶
往從之脫屣諒非難但恐逆天道偷生詎能安¶
西方論縁業卑卑喻羣愚流傳世代久梯接凌空虛顧¶
盼指心性名言超有無㨗徑一以開靡然世爭趨號空¶
不踐實躓彼榛棘途誰哉繼三聖為我焚其書¶
<pb:KR4h0143_WYG_022-18b>¶
聖人司教化黌序育羣材因心有明訓善端得深培天¶
叙既昭陳人文亦褰開云何百代下學絶敎養乖羣居¶
競葩藻爭先冠倫魁淳風久淪喪擾擾胡為哉¶
童䝉貴養正遜弟乃其方雞鳴咸盥櫛問訊謹暄涼奉¶
水勤播灑擁篲周室堂進趨極䖍恭退息常端莊劬書¶
劇嗜炙見惡逾探湯庸言戒麤誕時行必安詳聖途雖¶
云逺發軔且勿忙十五志於學及時起髙翔¶
哀哉牛山木斤斧日相尋豈無萌蘖在牛羊復來侵恭¶
<pb:KR4h0143_WYG_022-19a>¶
惟皇上帝降此仁義心物欲互攻奪孤根孰能任反躬¶
艮其背肅容正冠襟保養方自此何年秀穹林¶
　　　卜居¶
卜居屏山下俯仰三十秋終然邨墟迥未惬心期幽近¶
聞西山西深谷開平疇茆茨十數家清川可行舟風俗¶
頗淳朴曠土非難求誓捐三徑資往遂一壑謀伐木南¶
山巔結廬北山頭耕田東溪岸濯足西溪流朋來即共¶
懽客去成孤遊静有山水樂而無身世憂著書俟來哲¶
<pb:KR4h0143_WYG_022-19b>¶
補過希前修兹焉畢暮景何必營菟裘¶
　　　遊武夷以相期拾瑶草分韻賦得瑶字¶
秋聲入庭户殘暑不敢驕起趂汗漫期兩袂天風飄眷¶
焉此家山名號列九霄相與一來集曠然心朗寥棲息¶
共雲屋追尋喚漁舠一水屢縈回千峰鬱岧嶤蒼然大¶
隠屏林端聳孤標下有雲一壑仙人久相招授我黄素¶
書贈我英瓊瑶茅茨幾時見自此遺紛囂¶
　　　大雪馬上次敬夫韻¶
<pb:KR4h0143_WYG_022-20a>¶
仙人喬嶽頂散髮吹參差喚我二三友集此西南垂列¶
筵命洛公侑坐迎江妃導之千羽旄投以萬璧璣繽紛¶
一何麗晻靄難具知衆真亦來翔恍覺叢霄低茫茫雲¶
霧合一一瓊瑶姿回首謝世人千載空相思吾衰怯雄¶
觀未敢探此竒短衣一匹馬幸甚得所隨天寒飲我酒¶
酒罷賡君詩人生易南北復此知何時¶
　　　風雪未已决䇿登山用敬夫春風樓韻¶
披風蘭臺宫看雨百常觀安知此山雲對面隔霄漢羣¶
<pb:KR4h0143_WYG_022-20b>¶
陰匝寰區密雪渺天畔峩峩雪中山心眼淒欲斷吾人¶
愛竒賞遞發臨河歎我知沍寒極見晛今當泮不須疑¶
吾言苐請視明旦蠟屐得雁行籃輿或魚貫¶
　　　自上封登祝融峯絶頂次敬夫韻¶
衡嶽千仞起祝融一峯高羣山畏突兀犇走如曹逃我¶
來雪月中厯覽快所遭捫天滑青壁俯壑崩銀濤所恨¶
無十犗一掣了六鼇遄歸青蓮宫坐對白玉毫重閣一¶
徙倚霜風利如刀平生山水心真作貨食饕明朝更清¶
<pb:KR4h0143_WYG_022-21a>¶
澈再往豈憚勞中宵撫世故劇如千蝟毛嬉遊亦何益¶
嵗月今滔滔起望東北雲茫然首空搔¶
　　　賦歸雲洞¶
人生信多患吾道初不窮云何感慨士伏死嵁巖中宜¶
陽古道周竅石何嵌空窮幽厯肺腑履坦開房櫳頗疑¶
有竒人往昔寄此宫嵗月詎云幾井竈無遺蹤我來記¶
清秋歸塗渺窮冬興懐重幽討永嘯回長風風回雲氣¶
歸洞口春濛濛信美非人境出門我欲東¶
<pb:KR4h0143_WYG_022-21b>¶
　　　雪中與林擇之祝弟登劉園之宴坐巖有懐南¶
　　　嶽舊遊賦此呈擇之屬和幷寄敬夫¶
風雪集嵗晏掩闗聊自休今辰展遐眺倚此寒巖幽同¶
雲暗空室皓彩迷林丘崩奔小澗歇飛舞増綢繆仰看¶
鸞鶴翔俯視江漢流乾坤有竒變澒洞驚兩眸三酌不¶
自溫倚杖空冥搜悲歌動華薄璀璨忽滿裘向來一杯¶
酒浩蕩千里遊亦復有兹賞㣲言寄清酬解攜今幾許¶
光景逝不留懐人眇山嶽省已紛愆尤對此竒絶境一¶
<pb:KR4h0143_WYG_022-22a>¶
懽生百憂茫然發孤詠逺思誰能收¶
　　　題周氏溪園三首(録一首/)¶
　　　　溪亭¶
循循闢芳園結亭對虚壁澄潭俯幽鑒空翠仰寒滴主¶
人心事逺妙寄塵寰隔豈為功名期而忘此泉石¶
　　　題林擇之欣木亭¶
危亭俯清川登覽自晨暮佳哉陽春節看此隔溪樹連¶
林爭秀發生意各呈露大化本無言此心誰與晤真歡¶
<pb:KR4h0143_WYG_022-22b>¶
水菽外一笑和樂孺聊復共徜徉殊形乃同趣¶
　　　遊密菴分韻賦得還字¶
我行得佳友勝日尋名山春山既妍秀清溪亦潺湲行¶
行造禪扉小憩腰脚頑窮探意未已理䇿重躋攀入谷¶
翳蒙宻俯澗隨泓灣誰將百尺綃挂此長林間雄聲殷¶
地厚洪源㵼天慳偉哉竒特觀償此一日閒所恨境過¶
清悄愴暮當還顧歩三歎息人生何苦艱¶
　　　遊晝寒以茂林脩竹清流激湍分韻賦詩得竹¶
<pb:KR4h0143_WYG_022-23a>¶
　　　字¶
&KR0726;洲幾千仭下有雲一谷道人何年來借地結茅屋想¶
應厭塵網寄此媚幽獨架亭俯清湍開徑翫飛瀑交游¶
得名勝還往有篇牘杖屨或鼎來共此巖下宿夜燈照¶
竒語暁䇿散游目茗椀共甘寒蘭皋薦清馥至今壁間¶
字來者必三讀再拜仰髙山𢥠然心神肅我生雖已後¶
久此寄齋粥孤興屢呻吟羣遊幾追逐十年落塵土尚¶
幸不逺復新涼有佳期幾日戒征軸宵興出門去急雨¶
<pb:KR4h0143_WYG_022-23b>¶
遍原陸入谷尚輕埃解裝已銀竹虚空一瞻望逺思翻¶
蹙恧袒跣亟躋攀冠巾如膏沐雲泉増舊觀怒響震寒¶
木深尋得新賞一簣今再覆同來况才彦行酒屢更僕¶
從容出妙句珠貝爛盈匊後生更亹亹俊語非碌碌吾¶
纓不復洗已失塵萬斛所恨老無竒千毫真浪秃¶
　　　遊蘆峰分韻得盡字¶
蘆山一何髙上上不可盡我行獨忘疲泉石有招隠須¶
臾出蒙密矯首眺無畛已謂極崢嶸仰視猶隠嶙新齋¶
<pb:KR4h0143_WYG_022-24a>¶
小休憇餘力更勉黽東峯切霄漢首夏正淒𦂳杖䇿同¶
攀躋極目散幽窘萬里俯連環千重瞰孤隼因知平生¶
懐未與塵慮泯歸塗采薇蕨晩餉雜蔬筍笑謂同來人¶
此願天所允獨往㑹淹留寒棲甘菌蠢山阿子慕予無¶
憂勒回軫¶
　　　九月六日早發潭溪夜登雲谷翌旦賦此¶
懐山不能寐中宵命行軒亭午息畏景薄暮登危巒峻¶
極踰百磴縈紆欲千盤行行遂曛黒月落天風寒羽人¶
<pb:KR4h0143_WYG_022-24b>¶
候中塗良朋集林端問我何所廹而嘗兹險艱疲勞亦¶
云極飢渴不能言投裝卧中丘幸此一室寛怒號竟永¶
夕客枕無時安旦起闢幽户竹樹青檀欒驚喜非昔覩¶
披尋得新觀淹留十日期俯仰有餘歡寄語後來子勿¶
辭行路難¶
　　　雲谷雜詩十二首(録四首/)¶
　　　　登山¶
夕陽翳東峯㣲月下西嶺不辭青鞋穿陟此巖路永巖¶
<pb:KR4h0143_WYG_022-25a>¶
路永且躋中情何耿耿¶
　　　　謝客¶
野人載酒來農談日西夕此意良已勤感歎情何極歸¶
去莫頻來林深山路黒¶
　　　　勞農¶
四體久不勤筋力坐駑緩何事兩山阿離離豆苗滿多¶
謝植杖翁居然見長短¶
　　　　下山¶
<pb:KR4h0143_WYG_022-25b>¶
行隨流水聲歩出哀壑底緑樹枝相樛白澗石齒齒樹¶
石無窮年流水日千里¶
　　　雲谷次吴公濟韻¶
昔營此幽棲邈與世相絶誓將百年身來守固窮節心¶
期苦未遂嵗月一何闊終然匹夫志肯遽甘没没兹晨¶
復登瞰目盡雲一抹激烈永嘯餘朗寥高韻發夫君内¶
徳備不學王駘兀觀心見參倚出世自英傑朅來肯顧¶
我同去弄雲月㣲言得深扣大句亦孤㧞多謝警疎慵¶
<pb:KR4h0143_WYG_022-26a>¶
未敢歎瞻忽更問毫釐間是同端是别¶
　　　屢遊廬阜欲賦一篇而不能就六月中休董役¶
　　　臥龍偶成此詩¶
登車閩嶺徼息駕康山陽康山髙不極連峰鬱蒼蒼金¶
輪西嵯峩五老東昻藏想象仙聖集似聞笙鶴翔林谷¶
下淒迷雲闗杳相望千巖雖競秀二勝終莫量仰瞻銀¶
河翻俯看交龍驤長吟謫仙句和以玉局章疇昔勞夢¶
思兹今幸徜徉尚恨忝符竹未惬棲雲房已尋兩峰間¶
<pb:KR4h0143_WYG_022-26b>¶
結屋依陽岡上有飛瀑駛下有清流長循名協心期弔¶
古増悲涼壯齒乏音節頽年矧昬荒誓將塵土蹤暫寄¶
雲水鄉封章倘從欲歸哉澡滄浪¶
　　　卧龍之遊得秋字賦詩紀事呈同遊諸名勝聊¶
　　　發一笑¶
躡石度急澗窮源得靈湫谽谺兩對立噴薄中怒投何¶
年避人世結屋棲巖陬嘉名信有託故迹誰能求我來¶
一經行淒其仰前修鄰翁識此意伐木南山幽為我立¶
<pb:KR4h0143_WYG_022-27a>¶
精舍開軒俯清流多岐諒匪安一壑真良謀解組云未¶
遂驅車且來遊嘉賓頗蟬聨野䔩更獻酬飲罷不知晚¶
欲去還淹留躋攀已别峰窺臨忽滄洲下集西澗底沉¶
吟樹相樛玉淵茗飲餘三峽空尊愁懐賢既伊鬱感事¶
増綢繆前旌向城郭回首千峰秋¶
　　　分韻得眠意二字賦醉石簡寂各一篇呈同遊¶
　　　諸兄¶
　　　　醉石¶
<pb:KR4h0143_WYG_022-27b>¶
驅車何所適往至秋雲邊企彼澗中石舉觴酹飛泉懐¶
哉千載人矯首辭世喧淒涼義熙後日醉向此眠仰視¶
但青冥俯聴驚潺湲起坐三太息涕泗如奔川神馳北¶
闕陰思屬東海壖丹衷竟莫展素節空復全低回萬古¶
情惻愴顔公篇為君結茅屋嵗暮當來還¶
　　　　簡寂¶
天秋山氣深日落林景翠亦知後騎廹且復一流憩環¶
瞻峰列屏迥矚泉下濞永懐仙陸子久挹浮丘袂於今¶
<pb:KR4h0143_WYG_022-28a>¶
知幾載故宇日荒廢空餘醮壇石香火誰復繼更憐韋¶
刺史五字有真意虎竹付歸人悲風起横吹沉吟向絶¶
迹浩蕩發幽寄來者知為誰念我儻三喟¶
　　　遊白鹿洞熹得謝字賦呈元範伯起之才三兄¶
　　　并示諸同遊者¶
嵗月有環周窮臘忽受謝眷眷山水心幸此朱墨暇招¶
呼得良友邂逅成夙駕深尋故轍迹喜見新結架永懐¶
拾遺公藏器此待價横流詩書澤下及楊李霸炎神撫¶
<pb:KR4h0143_WYG_022-28b>¶
興運制作流大化石室萬卷藏綸言九天下規模未云¶
逺荒茀良可詫自非賢邑宰誰復此精舍㑹當求敕賜¶
畢願老耕稼更與盡心期臨流抗風榭¶
　　　秘閣張丈簡寂之篇韻髙難繼别賦五字以謝¶
　　　來貺¶
勞農㑹稽宅息駕丹元鄉丹元不可見翠壁空雲房是¶
時中春月暄風發青陽白水注幽壑緑樹敷崇岡俯聴¶
足怡悦仰觀共徜徉班坐得瑶草傾壺出瓊漿長吟遊¶
<pb:KR4h0143_WYG_022-29a>¶
仙詩亂以招隠章忽忽林景西躊躇申慨慷坐上江海¶
客兀傲䰅眉蒼逸氣邁霽漢英詞吐琳瑯思與泉石勝¶
韻隨笙鶴翔追遊不敢及咏歎可能忘(俗傳歸宗是王/右軍故宅陸脩)¶
(静封丹/元真人)¶
　　　秋日告病齋居奉懐黄子厚劉平父及山間諸¶
　　　兄友¶
出山今幾時忽忽嵗再秋江湖豈不永我興終悠悠况¶
復逢旱魃農畝無餘收赤子亦何辜黄屋勞深憂而我¶
<pb:KR4h0143_WYG_022-29b>¶
忝朝寄政荒積愆尤懐疴卧空閣惻愴増綢繆東南望¶
故山上有元煙浮平生采芝侣寂寞今焉儔朝遊雲峰¶
巔夕宿寒巖幽為我泛瑶瑟泠然發清謳裂牋寄晨風¶
問我君何求洪濤捩君柁狹硤摧君輈君還若不早無¶
乃非良謀再拜謝故人低徊更包羞桂華幸未歇去矣¶
從君遊¶
　　　夜坐有感¶
秋堂天氣清坐久寒露滴幽獨不自憐兹心竟誰識讀¶
<pb:KR4h0143_WYG_022-30a>¶
書久已懶理郡更無術獨有憂世心寒燈共蕭瑟¶
　　　奉同尤延之提舉廬山雜詠十四篇¶
　　　　白鹿洞書院(在郡城東/北十五里)¶
昔人讀書地町疃白鹿塲世道有升降兹焉更表章矧¶
今中興年治具一以張絃歌獨不嗣山水無輝光荒榛¶
適剪除聖謨已汪洋亦有皇華使肯來登此堂問俗良¶
懇惻懐賢増慨慷雅歌有餘韻絶學何能忘¶
　　　　折桂院黄雲觀(在書院東北五里院後作亭取/李白黄雲萬里動風色句名之)¶
<pb:KR4h0143_WYG_022-30b>¶
城中東北望五老何蒼蒼下有前朝寺一原頗深藏門¶
前林澗幽屋後雲木荒閒窗亦明潔著此瑞錦張(僧房/有瑞)¶
(香/花)更能理枯笻歩上林北岡仰視天宇闊俯瞰江流長¶
(即黄/雲觀)受書彼何人姓字不足詳竹帛有遺臭桂樹徒芬¶
芳(李逢吉嘗讀書此院/去而登第以故得名)¶
　　　　楞伽院李氏山房(在折桂西十里李公擇讀/書處有東坡記文詩刻枯)¶
　　　　(樹墨/䟦)¶
躡石循急磵穿林度重岡俛入幽谷䆳仰見竒峰蒼李¶
<pb:KR4h0143_WYG_022-31a>¶
公英妙年讀書此雲房一去上臺閣致身何慨慷蘇公¶
記藏書文字有耿光餘事亦騷雅戯墨仍風霜兩公不¶
歸來嵗月忽已荒何用建遺烈寒泉薦孤芳¶
　　　　棲賢院三峽橋(在楞伽/西五里)¶
兩岸蒼壁對直下成斗絶一水從中來湧潏知幾折石¶
梁據其㑹迎望逺明滅倐至走長蛟㨗飛翻素雪聲雄¶
萬霹靂勢倒千嵽嵲足掉不自持魂驚詎堪説老仙有¶
妙句千古擅竒崛尚想化鶴來乘流弄明月¶
<pb:KR4h0143_WYG_022-31b>¶
　　　　西澗清淨退菴(在栖賢西三里劉凝之舊隠/作亭取黄太史詩語名之)¶
凌兢度三峽窈窕復一原絶壁擁蒼翠奔流逝潺湲聞¶
昔避世人寄此茅三間壯節未云逺髙風逺難攀深尋¶
得遺墟縛屋臨清灣坐睨寒木杪飛泉閟雲闗兹遊非¶
昔遊累解身後閒保此清淨退當歌不能諼(解印後與/友生遊集)¶
(徘徊/久之)¶
　　　　卧龍菴武侯祠(在西澗/西三里)¶
空山龍卧處蒼峭神所鑿下有寒潭幽上有明河落我¶
<pb:KR4h0143_WYG_022-32a>¶
來愛佳名小築寄幽壑永念千載人丹心豈今昨英姿¶
儼繪事凛若九原作寒藻薦芳馨飛泉奉明酌公來識¶
此意顧歩慘不樂抱膝一長吟神交付冥漠¶
　　　　萬杉寺(在卧龍/西十里)¶
休沐聊命駕駕言何所之行尋慶雲寺想像昭陵時門¶
前杉徑深屋後山色竒空山嵗年晚鬱鬱凌寒姿當年¶
雨露恩千載有餘滋匠石不敢睨孤標儼相持(寺前後/杉萬本)¶
(皆天聖中植有/旨禁剪伐者)更啟石室藏仰瞻天象垂願以清淨化¶
<pb:KR4h0143_WYG_022-32b>¶
永為太平基(寺藏仁祖御飛/白書有清淨字)¶
　　　　開先漱玉亭(在萬杉西三里亭/舊在橋上今廢)¶
竒哉康山陽雙劒屹對起上有横飛雲下有瀑布水崩¶
騰復璀璨佳麗更雄偉勢從三梁外影落明湖裏平生¶
兩仙句詠歎深仰止三年落星灣悵望眼空眯今朝隨¶
杖屨得此弄清泚更誦玉虹篇塵襟諒昭洗¶
　　　　簡寂觀(在開先西五里/陸修静所居)¶
髙士昔遺世築室蒼崖陰朝真石壇峻煉藥古井深結¶
<pb:KR4h0143_WYG_022-33a>¶
交五栁翁屢賞無絃琴相攜白蓮渚一笑傾夙心晩嵗¶
更市朝故山鎖雲岑柴車竟不返鸞鶴空遺音(修静晩/為宋明)¶
(帝召至建康/卒於崇虚館)我來千載餘舊事不可尋四顧皆絶壁苦¶
竹寒蕭槮(相傳竹是修静手植其/萌即所謂甜苦筍者)¶
　　　　歸宗寺(在簡寂/西十里)¶
金輪紫霄上寳界鸞溪邊往昔王内史願香有餘煙(相/傳)¶
(寺是王右/軍故宅)千年今一歸景物還依然澗水既蕩潏山花¶
亦清妍不辭原隰勞樂此賔從賢訪古共紆鬱勞農獨¶
<pb:KR4h0143_WYG_022-33b>¶
勤拳憐我乖勝踐裂牋寄真詮逃禪公勿遽且畢區中¶
縁(是日熹以事/不得陪杕屨)¶
　　　　陶公醉石歸去來館(在歸宗/西五里)¶
予生千載後尚友千載前毎尋髙士傳獨歎淵明賢及¶
此逢醉石謂言公所眠况復巖壑古縹緲藏風煙仰看¶
喬木陰俯聴横飛泉景物自清絶優游可忘年結廬倚¶
蒼峭舉觴酹潺湲臨風一長嘯亂以歸來篇¶
　　　　温湯(在醉石/南二里)¶
<pb:KR4h0143_WYG_022-34a>¶
連山西南來中斷還崛起干霄幾千仭據地三百里飛¶
峰上靈秀衆壑下清美逮兹勢力窮猶能出竒偉誰燃¶
丹黄燄㸑此玉池水客來爭解帶萬劫付一洗當年謝¶
康樂絃絶今已矣水碧復流温相思五湖裏(康樂湖中/詩云水碧)¶
(輟流温豈未/見此水也耶)¶
　　　　康王谷水簾(谷口景徳觀在温湯西十五/里入谷又十五里至簾下)¶
循山西北騖﨑嶇幾經丘前行荒蹊斷豁見清溪流一¶
渉臺殿古再渉川原幽縈紆復屢渡乃得寒巖陬飛泉¶
<pb:KR4h0143_WYG_022-34b>¶
天上來一落散不收披崖日璀璨噴壑風颼飀追薪㸑¶
絶品瀹茗澆窮愁敬酹古陸子何年復來遊(陸鴻漸茶/經第此水)¶
(為天下/第一)¶
　　　　落星寺(在郡城/南湖中)¶
浩浩長江水東逝無停波及此一回薄湖平煙浪多孤¶
嶼屹中川層臺起周阿晨望愛明滅夕遊驚蕩磨極目¶
青冥茫回瞻碧嵯峩不復車馬迹惟聞榜人歌我願辭¶
世紛兹焉老漁蓑㑹有滄浪子鳴舷夜相過¶
<pb:KR4h0143_WYG_022-35a>¶
　　　遊天池¶
三年落星渚北望天池山臨風幾浩歎欲往無飛翰今¶
朝復何朝陟此青雲端髙尋已竒絶俯瞰何其寛西窮¶
濂溪源東盡湓城闗渺然滄波外淮山碧連環我意殊¶
未極更思出塵寰何當駕輕鴻八表須臾間視此長江¶
水滔滔儻西還¶
　　　次子厚秋懐韻¶
秋風何方來為我滌殘暑庭梧亦何與索索終夜雨冥¶
<pb:KR4h0143_WYG_022-35b>¶
思感物變念兹離索苦浩蕩信莫量幽紛那得覩丁年¶
舍我去憔悴故其所廓落濟時心頽然復安取永懐平¶
生友夢想見眉宇今晨枉秀句爛若朝霞舉去去復采¶
芝髙軒坐凝佇¶
　　　讀子厚詩卷用其卒章晨起之韻作詩寄之¶
晝永倦殘暑宵分喜新涼天雞一振翼爛爛曉月光病¶
榻感虛徐中庭起翺翔懐子糓城子物外久不忙掩抑¶
琴調希激烈歌聲長契闊恨清賞佳期未渠央緘詞託¶
<pb:KR4h0143_WYG_022-36a>¶
歸鳥側佇何能忘¶
　　　酬黄子厚見訪歸途恵詩韻¶
櫪驥倦千里籠鶴思九臯念昔田舍日不知山林髙一¶
朝逢世紛故丘得潛逃平生棲遁志兹焉始堅牢故人¶
糓城翁髙情北窗陶亦復喜我歸巾車欵林巢申旦更¶
離闊中情重忉忉¶
　　　寄題九日山廓然亭¶
昨遊九日山散髪巖上石仰看天宇近俯歎塵境窄歸¶
<pb:KR4h0143_WYG_022-36b>¶
來今幾時夢想挂蒼壁聞公結茅地恍復記疇昔年隨¶
流水逝事與浮雲失了知廓然處初不從外得遥憐植¶
杖翁鶴骨雙眼碧永歗月明中秋風桂花白¶
　　　題君子亭¶
清晨坐武觀涼風動髙旌挾弓一笑起屈此四座英破¶
的亦已屢穿楊詎云精軍吏不敢賀髙鳥時相驚解韝¶
脫決遂緩帶飄華纓俯仰新亭幽曠然塵慮清内正外¶
自直三揖奚所爭端居得深翫君子非虛名¶
<pb:KR4h0143_WYG_022-37a>¶
　　　伏承子直都督侍郎臨餞遠郊仍邀嚴州郎中¶
　　　及諸名勝相與燕集分韻賦詩熹得時字輒成¶
　　　鄙句¶
芳嵗倐云晏故山風雪時胡為在中路復此行遲遲為¶
有賢主人愛客情依依昨夕西門道終宴不能辭今朝¶
復何朝祖帳遥相追賔從皆俊賢車馬有光輝敞扉得¶
華觀俯檻臨清池南州淑氣多蕩節佳景隨雪樹雖改¶
色青山正含姿(朱氏園外谷中有梅近/百株是日花落已盡)開尊酌春醪授¶
<pb:KR4h0143_WYG_022-37b>¶
簡哦新詩但覺四座歡不知寸晷移流雲暗寒空蒼煙¶
染人衣相看暮色至我去公當歸别袖不忍分扣扣陳¶
苦詞願公崇令徳慰我渴與飢¶
　　　臘月九日晩發懐安公父教授壽翁知丞載酒¶
　　　為别而元禮景嵩子木擇之廷老考叔舜民諸¶
　　　賢相與同舟乘便風頃刻數十里江空月明飲¶
　　　酒樂甚因以星埀平野闊月湧大江流分韻熹¶
　　　得星字醉中别去乃得數語略記一時之勝云¶
<pb:KR4h0143_WYG_022-38a>¶
挂帆望煙渚整棹别津亭風水已云便我行安得停離¶
樽枉羣賢濁醪媿先傾(二公厨船未至/先飲舟中餘尊)談笑不知逺但¶
覺江流清(江水上流接建劒溪/潮所不及水益清駛)獵獵甘蔗洲茫茫白沙¶
汀斯須復回首秪有遥山青(甘蔗白沙兩地名相/去十里許頃刻而過)野色一¶
以暝川光晶孤明中流漾華月極浦涵疎星酒酣客散¶
歸茫然獨宵征起視天宇闊此身一浮萍難追五湖遊¶
未願三閭醒且詠招隠作孤舟轉竛竮¶
　　　送彦集之官瀏陽¶
<pb:KR4h0143_WYG_022-38b>¶
急景凋暮節髙風振空林病夫掩闗卧長謡擁孤衾聞¶
君千里行四牡方駸駸重此别離感青天欲愁陰君行¶
豈不勞民瘼亦已深催科處處急椎鑿年年侵君行寛¶
彼甿足以慰我心薦書㑹滿篋社酒還同斟所念家同¶
産與君如瑟琴兹焉不並駕宰木寒櫹槮尚喜我諸甥¶
男恭女知欽明朝復相憶悵望楚山岑¶
　　　石馬斜川之集分韻賦詩得燈字¶
改嵗風日好出門欣得朋復招里中彦及此雲間僧行¶
<pb:KR4h0143_WYG_022-39a>¶
行渉清波斯亭一來登徙倚緑樹蔭摩娑蒼石稜遥瞻¶
原野春仰視天宇澄一水既紆鬱羣山正崚嶒時禽悦¶
新陽潛魚躍輕氷却念去年日俯仰愁予膺長吟斜川¶
詩日落寒煙凝暝色變晴景清尊照華燈頽顔感川徂¶
稚齒歡年増酒盡不能起朱闌各深凭¶
　　　遊石馬以駕言出遊分韻賦得出字¶
抱病守窮廬閉户常罕出坐見春氣深清陰晝蒙密今¶
朝積雨過淑景回煦律不有塵外蹤何由散愁寂行行¶
<pb:KR4h0143_WYG_022-39b>¶
整巾屨散漫委書帙野徑自縈紆前峰但&KR0886;崒婆娑茂¶
樹下左右寒流汨亂石翳蒼根於焉憇腰膝追遊固才¶
彦逢遇亦竒逸招邀媿深情晤言永兹日君有尊中物¶
我進沂上瑟日夕不得留餘歡未云畢¶
　　　比與鄰曲諸賢修舉嵗事攜壺石馬追補斜川¶
　　　之遊而公濟適至飲罷首出和陶之句以紀其¶
　　　勝輙亦用韻酬答兼呈諸同遊者請共賦之¶
皇天分四序代謝無時休昔人抱孤念感此成清遊迥¶
<pb:KR4h0143_WYG_022-40a>¶
眺曽城臯朗詠斜川流嵗月今幾許長波没輕鷗眷言¶
撫佳辰荒尋靡遺丘且復置往事及兹命髙儔縱䇿聊¶
並歡飛觴起相酬未知千載下亦記此日不商歌有遺¶
音林樂無餘憂但得長如此吾生復何求¶
　　　行視武夷精舍作¶
神山九折溪㳂泝此中半水深波浪闊浮緑春渙渙(武/夷)¶
(溪凡九曲多急流亂石此第五/曲水特深闊平緩緑漪可愛)上有蒼石屏百仭聳雄¶
觀嶄巖露垠堮突兀倚霄漢(此峰夷上削下㧞地峭立/如方屋㡌按舊圖名大隠)¶
<pb:KR4h0143_WYG_022-40b>¶
(屏/)淺麓下縈迴深林久叢灌胡然閟千載逮此開一旦¶
(峯下小山重複中有平地數十丈喬木長藤茂林修竹/交相蔽隠舊無人跡乾道已丑予舟過而樂之及今始)¶
(能卜築以/酬曩志)我乘新邨船輟棹青草岸榛莽喜誅鋤面勢¶
窮考按居然一環堵妙處豈輪奐左右矗竒峰躊躇極¶
佳翫(方經始時予以病不能來至是送别山西始自新/邨買舟以來視所縛屋三間制度殊草草然背負)¶
(大隠屏面直溪南大山左有魏王上/昇峯右有鍾模三教等石極為雄勝)是時芳節䦨紅緑¶
紛有爛好鳥時一鳴王孫逺相喚(山多/獮猴)暫遊意已惬獨¶
往身猶絆珍重舍瑟人重來作幽伴(已約初夏與同/志皆往遊集)¶
<pb:KR4h0143_WYG_022-41a>¶
　　　乙卯八月晦日浮翠亭次叔通韻¶
弱質有孤念獨往窮名山那知嵗月逝白首塵埃間今¶
朝定何期慿髙睨清灣羣賢亦戾止共此一日閒晤言¶
不知疲林昬鳥飛還勝踐可無紀重來諒非難留語巖¶
上石毋使門常闗¶
　　　宿石岊館二首¶
春江日東注我行遡其波揚帆指西澨兩岸青山多青¶
山自逶迤飛石空嵯峩緑樹生其間幽鳥鳴相和褰篷¶
<pb:KR4h0143_WYG_022-41b>¶
騁遐眺擊楫成幽歌獨語無與晤兹懐竟如何¶
停驂石岊館解纜清江濵中流櫂歌發天風生水鱗名¶
都固多才我來友其仁兹焉同舟濟詎止胡越親舞雩¶
諒非逺春服亦已成相期豈今夕嵗晚無緇磷¶
　　　題沈公雅卜居圖¶
昔者仲長子髙情世無儔一旦謝塵躅卜築娱清幽茅¶
屋八九間下有良田疇後簷果垂實前庭樹相樛勝日¶
賔友來琴觴共舒憂言論覈幽妙理亂窮端由至今一¶
<pb:KR4h0143_WYG_022-42a>¶
卷書凛然昭千秋沈侯經濟業夙尚本林丘談笑出幻¶
境寤言躡斯遊仰睇白石岡俯濯青瑶流曠然宇宙外¶
邈矣將焉求¶
　　　伏讀尤美軒詩卷謹賦一篇寄呈伯時季路二¶
　　　兄¶
我聞洞巖幽結友事臨眺浮言妨勝踐悵望空永嘯歸¶
來眩竒語更欲窮䆗窱却尋兩翁意宴坐得觀照鳴泉¶
俯琮琤穹石仰蒼峭共與前創古三歎遺墨妙神遊恍¶
<pb:KR4h0143_WYG_022-42b>¶
不隔仁宅欣有要回首鹿門期寒雲生逺嶠(熹自林泉/紹徳寒巖)¶
(之行而同行有不欲者遂已詩卷之首即東萊舍/人吕公上饒尚書汪公軒葢玉水工部喻公所書)¶
　　吕祖謙¶
　　　送宋子華通判長沙¶
騷人故悲秋九辯播三楚宋公題舊壁文彩照潭府千¶
載得君侯遥遥接華緒還當初秋天又進湖湘櫓當家¶
多勝事此役可兼取江山日日新一若相勞苦木脱獻¶
羣峰雲生失前浦况持别乘權光華動徒旅元戎下分¶
<pb:KR4h0143_WYG_022-43a>¶
　庭百史羣趨廡後車載仁風習習被南土預知潢池盜¶
　無復驚枹鼔政當勸賣劒不必禁挾弩入獻有訏謨論¶
　賞駢圭組臨分一杯酒不為離愁舉¶
　　　　送丘宗卿博士出守嘉禾¶
　檇李國西門道里去天咫訟庭人摩肩客館舟銜尾涼¶
　燠變須臾風俗怵駭視心平理自見周道本如砥¶
　堂下萬休戚堂上一笑嚬是心茍不存對面越與秦豚¶
　魚尚可孚况此能言民君看津頭栁葉葉皆相親¶
<pb:KR4h0143_WYG_022-43b>¶
　奮髯疾抵几解衣徐探雛古來多快士氣吞兩輪朱簿¶
　書髙没人迎筆風摧枯自許豈不豪嵗晏終何如¶
　　　　野歩¶
　石渠俯清流苔髪明可數茅簷春晝長寂寂亭陰午鳥¶
　啼花徑深風絮浩無主幽人不可覿棋聲時出户¶
　¶
　¶
御選宋詩卷二十¶
