# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.346366
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷五十六
<pb:KR4h0143_WYG_253-1a>¶
　欽定四庫全書¶
御選明詩卷五十六¶
　　五言律詩七¶
　　　張治道¶
　　　　聞雁¶
　何事天南雁春來又北飛為憂霜雪苦轉見羽毛稀江¶
　漢慙余阻瀟湘笑汝違雲霄踪跡異空有淚沾衣¶
　　　　與薛君采夜語¶
<pb:KR4h0143_WYG_253-1b>¶
　入夜杯仍把論交淚暗揮醉憐山月上愁對海雲飛江¶
　漢三年阻風塵萬事非故鄉南北逺猶恨不同歸¶
　　　舒芬¶
　　　　東流遇雨¶
　嵗晏東流縣江雲黯寂寥雨滋帆葉重風急浪花飄鴻¶
　雁飛何逺蛟龍舞更驕客懐何處遣隔岸酒旗招¶
　　　崔桐¶
　　　　玉虚山行¶
<pb:KR4h0143_WYG_253-2a>¶
是處瑶宫敞隨山羽客棲雲根百里路木杪萬重梯人¶
語鳴虚壑鷄聲報隔溪桃源知不逺欲往路仍迷¶
　　夏言¶
　　　侍上奉聖母觀九龍池¶
駐蹕靈湫上依巖帳殿開雨從龍洞作雲擁鳯輿來玉¶
竇春鳴溜金潭晝殷雷翠華清樾下天語賜徘徊¶
　　　秋日同李序菴顧未齋張亭溪飲鄭氏莊¶
雨後沙全濕風前竹半斜野橋通細水秋圃映餘花出¶
<pb:KR4h0143_WYG_253-2b>¶
郭悲塵鞅臨池憶釣槎清歌且終日應不問年華¶
　　　夜泊呉江¶
月岸秋燈滅風湖夕浪翻橋連楓葉冷城帶水雲昬把¶
燭延津吏停舟次驛門漁歌起何處瀟灑數家村¶
　　　漢川道中¶
晚市浮烟歛春州曲水連遥燈林表亂圓月浪中偏犬¶
吠經村店蛙鳴逼稻田夜行三十里野興得蕭然¶
　　　次薛西原¶
<pb:KR4h0143_WYG_253-3a>¶
背郭茅齋僻沿堤竹逕斜杖藜逢野客酌酒共山家暖¶
日薫芳草寒流漾淺沙江村二三月嵗嵗足鶯花¶
　　許宗魯¶
　　　零陵西亭同朱大叅衮楊僉憲材賦¶
入洞探幽賾登臺散逺心雷聲帶雨重虹影射江深山¶
鞏三苖國天低八桂林來遊陪二妙詞賦總南金¶
　　　遼左雪中登樓¶
嵗杪崇朝雪天涯絶塞城凍雲連海色枯木助風聲懐¶
<pb:KR4h0143_WYG_253-3b>¶
土情無已登樓賦未成梅花南國思笛裏暮愁生¶
　　　三月三日作¶
上已今朝是風光異往時海雲成雪易塞栁得春遲目¶
極關山道情懸曲水詩誰能修禊飲一涴望鄉思¶
　　　東岳¶
秩祀嚴東土明禋冠五宗金函神鬼籙玉簡帝王封海¶
湧中宵日巖留上古松何時凌嶻&KR1110;飛舉跨蒼龍¶
　　　晚渡黄河¶
<pb:KR4h0143_WYG_253-4a>¶
落日西山暗洪河夏漲餘昬黄沈鞏洛浩𣺌極梁徐鼓¶
聴臨流驛燈看逺岸漁頻年在行役倚棹一長吁¶
　　　西苑¶
畫閣横青漢彫臺俯碧流苑雲低度雨宫樹早生秋水¶
抱芙蓉殿山連翡翠樓何須浮海外即此見瀛洲¶
　　　徐氏南莊秋集¶
九月重逢閏一年秋未殘城南時載酒樓上復慿䦨黄¶
菊霜前放青山雨外看病軀猶自可不畏倚髙寒¶
<pb:KR4h0143_WYG_253-4b>¶
　　　立秋日曲江别業作¶
垂栁晝隂隂村居門巷深秋光來此日時序感吾心水¶
鳥浮沈浴風蟬斷續吟江臯餘暑在竹下且披襟¶
　　胡侍¶
　　　宴王御史惟人山亭¶
别館秋城側髙亭夕霧中疎簾通野色曲磴裊天風醉¶
舞招松鶴悲吟和草蟲平生習池興遮莫笑山翁¶
　　　九日同陳魯南文徴仲劉希隱薛君采登海印¶
<pb:KR4h0143_WYG_253-5a>¶
　　　寺鏡光閣¶
湖景澄珠閣雲虹度石梁行攀雙樹杪坐對九華觴水¶
抱香城入山横紫禁長慿髙不厭晚待月詠胡牀¶
　　　送劉德徴守夔府¶
國有蠶叢古城聞白帝雄龍蛇夏禹廟雲雨楚王宫羽¶
檄通南徼樓船進北風還令蜀父老喜得漢文翁¶
　　陳文沛¶
　　　懐逺堡和韻¶
<pb:KR4h0143_WYG_253-5b>¶
峭壁樓危石徒杠漫逺沙河流隨溜曲樹影逐風斜客¶
枕移更鼓鄉愁起暮笳官齋何寂寞鄰舍兩三家¶
　　呉仲¶
　　　送呉舍人使中州¶
茅土分封重天書十道開浮槎乘月渡飛舄倚天廻南¶
國王孫草西園驛使梅荆溪何處是遥在白雲隈¶
　　李士允¶
　　　晚過劉中丞園¶
<pb:KR4h0143_WYG_253-6a>¶
暝色延春徑烟光啓夜關緑深裴相野香滿白公山銀¶
燭囘花底金壺侍竹間不妨山簡馬乗醉月中還¶
　　　秋日與施生言别¶
斗酒一為别攜琴何處歸雨催花早放人與雁同飛節¶
序侵吹帽風霜未授衣離人如落葉日見故林稀¶
　　曹嘉¶
　　　聞雁¶
連翩升紫塞嘹嚦過秋城帛染傳書淚砧催搗練聲雲¶
<pb:KR4h0143_WYG_253-6b>¶
深飛總近風細落還輕此夜髙樓笛懐人幾度横¶
　　王廷陳¶
　　　溪邊晚興¶
萬井皆秋色千巖盡落暉谷喧鄰牧散溪響夕漁歸初¶
月懸楓岸餘霞戀竹扉坐來憐夜永霜露入人衣¶
　　　春盡¶
春盡人將老庭閒晷獨遲絮飄兼鶴毳花落罥蛛絲石¶
溜依琴瀉雲隂入户移幽懐偏水竹晚步故臨池¶
<pb:KR4h0143_WYG_253-7a>¶
　　　聞箏二首¶
楚館名娃出秦箏逸響傳徘徊芳樹側掩映雜花前雁¶
促玫瑰柱鶯喧錦繡筵年來哀怨切復此感繁絃¶
花月可憐春房櫳映玉人思繁纎指亂愁劇翠蛾顰授¶
色歌頻變留賔態轉新曲終仍自敘家世本西秦¶
　　　春日山居即事¶
草動三江色林占萬壑晴籬邊春水至簷際暖雲生溪¶
犬迎船吠鄰鷄上樹鳴鹿門何必去此地可躬耕¶
<pb:KR4h0143_WYG_253-7b>¶
　　　閒步¶
卜築蒼巖畔為園碧水涯浴童依淺瀨浣女散晴沙中¶
散林惟竹東陵圃是𤓰村頭歸欲暮巾服映殘霞¶
　　　江上言懐¶
野濶風雲入天廻楚蜀通渚禽多白鷺巖樹半青楓哀¶
怨湘君曲平成夏后功晚來懐古意極目送冥鴻¶
平野蒼烟合髙城白鳥過澤蘭懐楚客石竹隱湘娥谷¶
響歸樵唱江鳴發棹歌夕陽葭菼外將奈暮愁何¶
<pb:KR4h0143_WYG_253-8a>¶
　　　楚眺¶
眺迥臨髙閣三湘萬里餘草邊雲夢獵花下武陵漁白¶
日山川氣清秋水竹居仙踪同覇業消歇總愁予¶
　　　李沔陽自大梁經裕州因贈¶
雪夜梁王宴霜秋宋玉愁回瞻嵩嶽峙去逐楚江流少¶
室三花樹滄浪一葉舟南行正揺落知爾憶林丘¶
　　　張子魚過訪¶
故人天上至清宴夜深開澤畔㣲芳度江臯暝色迴楓¶
<pb:KR4h0143_WYG_253-8b>¶
林停翠幰月岸擁金罍正苦歡娱逼無令候吏催¶
　　　宴魏子園亭¶
池館名江國賔朋實楚材屏間烟霧濕鏡裏芰荷開鶴¶
以吹笙下魚因鼓瑟來邀歡須秉燭歌妓莫頻催¶
　　　山莊雜興¶
老夫諳稼穡次第葺園廬對酒惟田父呼門絶里胥桑¶
麻經雨後花竹宛秦餘如此生涯足何勞薦子虛¶
事去心逾壯年來迹轉孤濯纓臨漢沔安枕荷黄虞春¶
<pb:KR4h0143_WYG_253-9a>¶
澗偏魚鳥秋窓近竹梧出逢鄰叟飲醉倩野童扶¶
　　江暉¶
　　　謝政志喜¶
雲户焚魚珮烟汀放鷁舟寂寥傷白石浩蕩想丹丘挂¶
席牽風穩垂竿颺月流故園松竹在聊得慰窮愁¶
　　馬汝驥¶
　　　遊安花寺¶
懸刹俯山河飛梯繞薜蘿乍寒黄鳥澀向晚白雲多四¶
<pb:KR4h0143_WYG_253-9b>¶
壁開經藏三天落梵歌淨心窺浩刼蒼蘚柰碑何¶
　　　飲城南水亭¶
天上開朱檻城隅進綵船移尊臨水竹繞坐落風蓮北¶
海晴窓映西山晚鏡懸漁歌聞隔港歸弄月嬋娟¶
　　劉士竒¶
　　　秋夜旅懐¶
為客方如晉還家復入秦音書徒屬望燈火自相親草¶
色連朝改砧聲向晚頻那堪千里外猶有未歸人¶
<pb:KR4h0143_WYG_253-10a>¶
　　王謳¶
　　　夜坐書懐柬劉伯敘¶
一官彌嵗月為客久京華道路愁長塞田園憶故家沈¶
雲風散角棲雪夜驚鴉身愧虞翻老疎狂秪自嗟¶
　　　秋夜聞雁¶
最苦思鄉淚今宵為汝多秋隂連海嶽歸路識星河未¶
信銜蘆葉真能捍綱羅楚雲一萬里故渚擬須過¶
　　王鳯靈¶
<pb:KR4h0143_WYG_253-10b>¶
　　　次梁學泉吏部徐州舟中夜酌之作¶
石仄江逾勁峯迴日易斜歸鴻迷極浦飛鷺落平沙越¶
客同杯酒春光正柳花相看仍意氣行路莫深嗟¶
　　許相卿¶
　　　晚晴¶
苦雨連旬日初晴一振衣殘雲依海嶠新水到柴扉僻¶
性嫌山淺塵縁與世違斜陽疎樹裏清影日邊歸¶
　　朱豹¶
<pb:KR4h0143_WYG_253-11a>¶
　　　送顧經歴之福建¶
京華倦羈旅憂思喜南天烟栁山頭驛春溪樹杪船官¶
清蓮幕靜地暖荔支鮮况值干戈少詩篇紀嵗年¶
　　李鳴鶴¶
　　　山居¶
石洞幽閒處深林下鹿羣溪喧前夜雨鳥語半山雲樹¶
暗聞嵐氣巖明見溜文藤花照潭水風日共紛紛¶
石壁日初上春山風乍晴偶隨黄犢出閒傍緑溪行幽¶
<pb:KR4h0143_WYG_253-11b>¶
鳥淡無語落花如有聲廻看飛瀑下樹杪白雲生¶
　　袁淮¶
　　　秋夜宿堠馬驛寄舍弟渙¶
月騎停沙浦風林出驛樓青燈萬里客玉露九霄秋失¶
路添星鬢還家滯驛舟未成春草夢徒有越鄉愁¶
　　廖世昭¶
　　　定光塔登髙¶
寳塔層層上危欄靣靣開秋城圍野曲逺水接天迥日¶
<pb:KR4h0143_WYG_253-12a>¶
射珠光迥風迎鐸響哀長安知萬里目斷朔雲堆¶
　　張治¶
　　　萬壽節朝天宫習儀¶
看佩移宵燭聞鐘候曉鷄鼔嚴千隊肅嵩祝萬聲齊鳯¶
吹隨金仗龍宫隱玉題回看天北極香案五臺西¶
　　　清溪阻雨¶
客愁已若此况聴雨聲多潮氣連滄海江光湧白波暝¶
雲低野渡濕鳥掠船過咫尺齊山色蕭蕭鎖薜蘿¶
<pb:KR4h0143_WYG_253-12b>¶
　　　秋日登城樓用南田韻¶
城臨孤壁迥樓出萬峯開域勢銜天濶江形抱楚洄野¶
風吹日落霜雁切雲哀直北長安道慿軒首獨回¶
　　　草市廟¶
登臨猶不倦倚杖更山扉舊壁龍蛇落空堂蝙蝠飛雲¶
香流别澗樹影動深磯便欲招仙侣青天振羽衣¶
　　　秋郭小寺¶
短髮行秋郭塵沙記舊禪長天依片鳥逺樹入孤烟野¶
<pb:KR4h0143_WYG_253-13a>¶
曠寒沙外江聲細雨前馬蹄憐草色藤月自娟娟¶
　　　同楊後江黄希齋趙洪洋陸雙石迎祥寺分韻¶
　　　得溪字¶
郭外逢僧寺林深野路迷捫蘿凌石磴隨栁過青溪花¶
梵聞經語松風聴鳥啼向來幽僻意欲就白雲棲¶
　　　江暮¶
薄暮回江舸輕風滿柁樓水空天上下波動月沈浮鷺¶
宿洲逾静鐘鳴寺轉幽漁燈依近浦明滅向沙頭¶
<pb:KR4h0143_WYG_253-13b>¶
　　　放舟¶
野水孤舟動春帆江色開烟花迎䌫出沙鳥傍人來雲¶
白唐朝寺山青玉女臺乾坤意無限隨意葛巾頽¶
　　李黙¶
　　　秋夜泊下邳值雨¶
濁河元楚塞古驛自秦城旅泊河山異飄零風雨生波¶
濤喧獨枕鐘鼓暗深更秋事方蕭索應知嵗晏情¶
　　黄佐¶
<pb:KR4h0143_WYG_253-14a>¶
　　　雨¶
膚寸雲初起彌天雨正狂魚龍空窟宅草木各輝光爽¶
氣連南紀愁隂接上方故山青未了歸夢此宵長¶
　　　對月¶
江月初成鏡山城獨倚樓徘徊如伴客浩蕩更隨舟陌¶
上清光滿樽前爛漫遊豈知離别後對爾轉添愁¶
　　　彌羅閣秋望與馬子仲房¶
羽觀臨霄漢飇臺出薜蘿霞觴延客久琪樹受涼多日¶
<pb:KR4h0143_WYG_253-14b>¶
色隱平楚秋聲連大河君看愜幽意吾醉即狂歌¶
　　何棟¶
　　　玉泉¶
鬼斧何年鑿仙源此日看濺珠翻石溜拂鏡漾晴瀾鸚¶
鵡春塘淨雲霞夕影寒分流入内苑故作九龍盤¶
　　　登眞覺寺浮圖¶
凌空垂寳塔披霧出銅盤影照青蓮色光寒白露團霞¶
標窺日近風動洩雲寒静坐觀空界天花遶石壇¶
<pb:KR4h0143_WYG_253-15a>¶
　　張衮¶
　　　奉和順之陽溪别業之作¶
千峯羅杖底選勝武夷傍夜雨蘼蕪徑春風薜荔牆鑿¶
渠分海色種竹隱嵐光㑹發王猷興籃輿就辟疆¶
　　王同祖¶
　　　涿鹿遇杜道士¶
晚渡桑乾水西風匹馬過寒城歸鳥急古道夕陽多邂¶
逅班荆地蕭條伐木歌悤悤更南北回首意如何¶
<pb:KR4h0143_WYG_253-15b>¶
　　楊言¶
　　　行舟次朱雲巖¶
迢迢山嶂月寂寂雁汀秋百丈牽三老千峯送一舟窮¶
猨相叫嘯祭獺互沈浮不是巫山路空餘楚客愁¶
　　田頊¶
　　　寄玉谿舅¶
亷水扶桑北石城勾漏西吏情甘散地春色在扶藜榔¶
葉斜侵屋江魚逆上溪飄飄犯蠻府淚應暮猿啼¶
<pb:KR4h0143_WYG_253-16a>¶
　　呉檄¶
　　　春日¶
黄鳥鳴髙樹春聲滿鳯城憐予長作客聞此倍含情何¶
處步芳草出門逢友生東風隨杖屨迢遞晚山晴¶
　　陳大濩¶
　　　十五夜舟中對月¶
水國人初靜江村月漸髙九天開霽色百里見秋毫興¶
已懐鱸鱠官猶滯馬曹孤舟對清夜湖海思滔滔¶
<pb:KR4h0143_WYG_253-16b>¶
　　張含¶
　　　離夕有贈¶
仙子武林溪春深歸路迷翠翹迎露濕羅袖避風啼留¶
珮花籠玉分釵月印犀金杯延落日酒醒各東西¶
南浦盈盈淚東風小小年廻鐙窈窕夜分鏡泬寥天銷¶
骨驚花箭離腸泥酒船可憐明月子依舊影娟娟¶
　　汪本¶
　　　溪行呈元之族祖¶
<pb:KR4h0143_WYG_253-17a>¶
雨濯山光潤風吹溪響清有懐成逺詠無伴趂幽行野¶
草不媚世沙鷗寕近名歸來卧松石新月西林生¶
　　　旅邸述懐¶
嵗月秋將晚風塵鬢欲華孤雲天外影寒菊夢中花濁¶
酒賖難得滄洲興未涯何當返初服歸駕鹿門車¶
　　王希旦¶
　　　僧院訪蔡可泉荅莊石山來韻¶
我欲重來此君能幾日留居然人外境已似故鄉秋别¶
<pb:KR4h0143_WYG_253-17b>¶
院幽芳雜諸天色界浮都無簪組意猶自問歸不¶
　　桂華¶
　　　丙子重過石上¶
五載今重至人閒地亦幽坐深松月夜吟苦竹橋秋問¶
宅憐曽舍尋山憶昔遊主人無限意翻恐僕夫愁¶
　　董穀¶
　　　金山寺¶
孤絶江心寺烟波接渺茫浪花浮石磴帆影落僧牀金¶
<pb:KR4h0143_WYG_253-18a>¶
碧輝天界歌鐘起下方月明潮落後倚檻聴鳴榔¶
　　方邦望¶
　　　春日别洪子¶
枝上曉鶯飛江亭春未稀輕舟移浦漵别酒惜芳菲風¶
急寒潮響天長逺岫㣲此時頻徙倚空憶謝𤣥暉¶
　　文徴明¶
　　　夜坐¶
溽暑夜不寐涼風初解圍起看星漢動坐久語音稀殘¶
<pb:KR4h0143_WYG_253-18b>¶
月耿猶在流螢忽自飛一聲何處鶴露下欲沾衣¶
　　　石湖作¶
落日淡烟消平湖碧玉揺秋生茶磨嶼人在越城橋樹¶
色晴洲斷鐘聲古寺遥西風吹短鬢還上木蘭橈¶
　　　追和錢舜舉山居圖¶
翠深山帶屋緑淨水通門泉石情還重丘園道自尊種¶
莎添野色留竹䕶籬根樂事惟心㑹休逢俗子論¶
　　　飲酒¶
<pb:KR4h0143_WYG_253-19a>¶
晚得酒中趣三杯時暢然難忘是花下何物勝尊前世¶
事有千變人生誰百年唯應騎馬客輸我甕頭眠¶
　　　四月¶
春雨緑隂肥雨晴春亦歸花殘鶯獨囀草長燕交飛香¶
篋青繒扇筠窓白葛衣抛書尋午枕新暖夢依㣲¶
　　蔡羽¶
　　　野興¶
落日愛人影鳥鳴山谷長逢僧溪上月飲客竹間牀得¶
<pb:KR4h0143_WYG_253-19b>¶
雨𤓰先落迎霜橘早香開門三萬頃隨意飲滄浪¶
　　　春去¶
謾說春歸去多情無計追勝遊須秉燭餘興獨臨池鳥¶
怨花飛急杯嫌月到遲三眠楊栁足正是浴蠶時¶
　　　曉起¶
竹色衣全緑林光露未晞隴猿催夢曉塞月墮烟㣲别¶
恨琴中語流年客裏歸悠悠花上蜨偏作合歡飛¶
　　　懐履約¶
<pb:KR4h0143_WYG_253-20a>¶
載酒尋蕭寺風烟古越城竹房穿月冷葛屨照霜清溪¶
上叮嚀别歌中慷慨情如余空自老念子早崢嶸¶
　　　積晦¶
積晦衾常薄初暄花亦希蛟潭生潤氣汀樹挂寒輝倚¶
杖白鷗起罷琴黄葉飛柴門臨磵道踪跡太幽㣲¶
　　　暮春山居¶
斜廊下塔影半嶺送湖光紅霧花藏島寒泉竹隱房空¶
虛時墮翠寂寞自生香客過蒼苔合翻經日漸長¶
<pb:KR4h0143_WYG_253-20b>¶
　　　張膳郎席上¶
官舎迴深巷頻來識苑牆緩吟春草秀靜語晚巵香沙¶
栁初藏鵲溪雲復滿堂官橋紅燭散驚動宿鴛鴦¶
　　　齋宿¶
驛使催乾鵲齋居廢曉眠霜籠官道月木罩故宫烟朱¶
邸聞鷄早銀潢度馬堅天河光未滅正挂玉樓前¶
　　　闕下咏雪¶
寒光逼四隅瑞氣滿皇都素女開金鏡遊人在玉壺蓬¶
<pb:KR4h0143_WYG_253-21a>¶
萊駕白鳯湯殿浴霜鳬别有藏香室紅烟下碧衢¶
　　　春日徐氏東園¶
入洞多門户乗髙野望饒花欄依曲磴潭水接流潮院¶
院遊難盡鶯鶯聴轉嬌屏間有弦管待月輙通宵¶
　　徐霖¶
　　　除夕禁直書事¶
夜色浮宫殿星河耿不昬御香飄十里銀燭照千門祗¶
覺天顔近俄承詔語温徧書春帖子知是沐殊思¶
<pb:KR4h0143_WYG_253-21b>¶
　　謝承舉¶
　　　晚雨¶
枕簟渾無暑園林早占秋荷風晚池靜槐雨夜堂幽藥¶
裹休頻檢書籖散不收虬髯先著雪今已漸侵頭¶
白苧辭新服黄紬理舊衾月華雲掩鏡簷溜雨鳴琴花¶
片渠流急苔錢石繡深閉門淹病嬾誰肯為招尋¶
　　　春讌次徐子仁韻¶
金屋人堪貯銀燈客競豪舞輕簾外栁歌掩扇中桃雨¶
<pb:KR4h0143_WYG_253-22a>¶
漏春聲緩霜弦夜調髙深杯拚達曙明日是花朝¶
　　　白兔¶
夜月絲千縷秋風雪一團神遊蒼玉闕身在爛銀盤露¶
下仙芝濕香生月桂寒姮娥如可問欲乞萬年丹¶
　　　泊新塗¶
水帶孤村逺山環野寺深漁樵爭晚渡鐘磬出秋林燈¶
火鄉人語風霜去客心含情望東北斗柄夜江沈¶
　　　蘭若晝寢夢接劉與之施以德任仲修言笑¶
<pb:KR4h0143_WYG_253-22b>¶
去子無千里旅程南北分江船揚子水人靣蔣山雲雙¶
鯉投空札孤鴻念故羣離懐欣有慰夢裏得殷勤¶
　　金鑾¶
　　　立秋日呈一二知已¶
久雨銷長夏涼風生早秋野航如市集江水入城流迂¶
闊從人笑艱難豈自謀違時况多病寂寞戀交遊¶
　　　子房山¶
報主元非漢封侯豈為留早求滄海士晚伴赤松遊故¶
<pb:KR4h0143_WYG_253-23a>¶
國山猶在黄河水自流王孫歸去好春草徧芳洲¶
　　　崇明寺荅木雲禪師¶
野寺臨晴晝園花照暮春夕陽千樹繞芳草一江鄰有¶
客來何處逢人寄此身逺公能好事頭白更相親¶
　　　泊淮上¶
愁輕遊冶興老重别離情野戍寒更盡河橋春水生斷¶
雲疎雁影殘月亂雞聲明發應千里蕭蕭過楚城¶
　　　栁堤¶
<pb:KR4h0143_WYG_253-23b>¶
春江水正平宻樹聴啼鶯十里籠晴苑千條鎖故營雨¶
香飛燕促風暖落花輕更欲勞攀折年年還自生¶
　　　漂母祠¶
古渡臨祠廟長淮接市門旌旗揺白日風雨鎖黄昬貧¶
賤求知已榮華少故恩湖邊逢牧竪猶自説王孫¶
　　邢參¶
　　　懐呉奕嗣業¶
共泛荒溪際悤悤兩月來薫風老苜蓿霖雨熟楊梅裹¶
<pb:KR4h0143_WYG_253-24a>¶
茗尋僧試看花許客陪遥知明月夜獨棹酒船回¶
　　王寵¶
　　　聴琵琶¶
紫塞傳龍撥崑丘學鳯鳴春風吹白雪總是斷腸聲司¶
馬千行淚明妃萬里情當懐愁未已天末海雲横¶
　　張詩¶
　　　過抑齋先生¶
偶過維摩宅悠然南郭陲閉門芳草合入室白雲移塵¶
<pb:KR4h0143_WYG_253-24b>¶
俗了不染道心閒自怡焚香素饌罷斜日下花枝¶
　　　送吕思抑募兵¶
六郡募竒兵三韓列漢營甲光開絶塞海氣動髙旌楊¶
栁關山月梅花雨雪情引弓十萬衆不敢復横行¶
　　鄭作¶
　　　除夕¶
除夕愁難破還家夢愈頻十年江海客孤館别離人殘¶
漏聴還盡寒燈坐愈親梅花滿南國誰寄一枝春¶
<pb:KR4h0143_WYG_253-25a>¶
　　　有感¶
越客居梁久為歌尚越聲秪縁秋夜苦長繫故鄉情三¶
徑黄花暗孤燈白髮明憂來獨凭檻鴻雁正南征¶
　　程誥¶
　　　送友人遊沛中¶
傾蓋即相知逢君自恨遲丘園遽為别弧矢獨何之雲¶
指眞人氣風歌猛士詞荒臺如更上莫及暮秋時¶
　　　登北固山¶
<pb:KR4h0143_WYG_253-25b>¶
松林度幽僻蘿磴轉孱顔眺望堪千里東南有此山江¶
流包楚徼地勢控呉關萬古登臨意風檣不暫閒¶
　　　白沙逢佘子陳却送之金陵¶
新詩滿行槖相見未遑論趂月浮江舸乘潮入郭門聴¶
歌桃葉渡問酒杏花村羨爾遥乗興無由共舉樽¶
　　　峽夕¶
楚塞連三峽巴雲暗五溪鄉心春雁過客淚夜猿啼百¶
丈縁流險雙厓壓樹低孤城舟巘麓江白露淒淒¶
<pb:KR4h0143_WYG_253-26a>¶
　　　夜泊乾灘寄肇之¶
江迥月娟娟蘆花渚路連暝沙團宿鷺風樹曳驚蟬廟¶
祭傳儺鼓津喧索渡錢愁心付漢水遥寄秣陵天¶
　　傅汝舟¶
　　　中秋烏石山¶
良夜孤峯頂秋天隂復晴大江烟下滅低月雨邊明雁¶
過聲猶濕雲收意未平狂歌誰獨和漁笛隔洲鳴¶
　　傅汝楫¶
<pb:KR4h0143_WYG_253-26b>¶
　　　移家¶
世情那可問青嵗欲移家魚得陶公法耕燒龎老畬種¶
桃求漢核食棗慕齊花醉卧滄浪曲科頭看日斜¶
　　傅起巖¶
　　　京師書事次舒國裳殿撰¶
京國烟花重盧溝雪樹消宮陳開帟幄仙仗下簫韶御¶
酒葡萄緑官庖芍藥調天顔多喜氣報捷在今朝¶
　　鈕仲玉¶
<pb:KR4h0143_WYG_253-27a>¶
　　　返照¶
返照吞江色歸雲䕶石田半含呉地曲不盡越山偏萬¶
木回元氣羣鴉接暝烟飄然陸魯望隨意泛湖船¶
　　　㣲隂¶
雲氣㣲含雨江村小作隂烟中雙鳥沒天際一龍吟落¶
日傷春事扁舟繫客心放歌巖木動隨意酒杯深¶
　　趙金¶
　　　過菱湖¶
<pb:KR4h0143_WYG_253-27b>¶
去去餘不路遨遊一問津村孤船作市地絶水為鄰菱¶
藕官租足魚鰕野饌新衆山遥映帶相對碧嶙峋¶
　　徐璘¶
　　　甲子除夕宿魚卿館¶
旅跡元無定哀情此更加飄零逢歳夜惆悵宿君家醽¶
斚春生緑風霏雪度花故園今夕意悽斷若天涯¶
　　　將歸夫椒泊湖口作¶
咫尺胥臺路風波滿渡頭鶴情懸碧壠蓴思協滄洲栁¶
<pb:KR4h0143_WYG_253-28a>¶
暗藏歸漵花深引去舟白雲為帶處彷彿識仙丘¶
　　　宿治平寺¶
暝色投真境精廬一駐車暮山飛靄遍春嶺挂星疎澤¶
近窺汀火溪深宿夜漁良宵不成寐花月在香除¶
　　　江上别盛太學與明¶
草色汀芳緑歸心鬢欲華楚江臨别路春水怨天涯飛¶
絮淒征軸青烟暗逺沙無勞歌折栁腸斷是清笳¶
　　　宿西莊懐幼子¶
<pb:KR4h0143_WYG_253-28b>¶
出郭風烟澹林扉映緑波水回全作帶樹古半懸蘿月¶
白鴻聲切花寒露氣多佳遊成獨宿良晤惜蹉跎¶
　　　冬日重過西莊¶
背郭雲莊靜孤村雁蕩情岸回沙半出山逺雪㣲明草¶
户連郊色寒簷傍竹聲夜深靈籟作宿處本香城¶
　　　山家¶
山家日翠㣲澹蕩挹清暉溪水繞門緑巖雲當户飛夕¶
陽啼鳥盡細雨落花稀遲暮何知客逢歡便作歸¶
<pb:KR4h0143_WYG_253-29a>¶
　　　題鄒氏山居¶
草户烟波上林扉碧嶺西栁邊時繫艇花外忽聞雞圃¶
樹縈窓暗山雲度檻低主人開徑處惟有緑桑蹊¶
　　　滄浪亭作¶
窈窕滄波寺玲瓏水上扉緑窓雲竹淨朱户露花晞魚¶
逸晴偏躍鷗閒晝不飛東鄰精舍近無慮戴星歸¶
　　　臘日山居柬淳甫¶
生事同寒鵲氷霜意若何黄金初嵗盡白髮暮愁多世¶
<pb:KR4h0143_WYG_253-29b>¶
慮銷雲梵冥心托薜蘿故人年亦謝良晤惜蹉跎¶
　　　幼于攜酌南館¶
避暑南樓暇逢君遲客時緑隂消夏氣清曠貯涼思林¶
宻雲歸早溪深月到遲興䦨杯末徹惆悵暝烟滋¶
　　　川上晚步¶
野步斜陽外逶迤度廣㕓荻花明翠渚雲葉散華天水¶
冽含霜氣山青帶暮烟正逢同稼日春酒興相牽¶
　　　春日登灣上水樓¶
<pb:KR4h0143_WYG_253-30a>¶
心賞歡同調聊成暇日遊暮窓紆翠岫春檻抱滄流蕪¶
緑烟催暝花寒雨作愁紅芳坐來歇登處且消憂¶
　　姜𤣥¶
　　　暮秋集白陽山人五湖田舍¶
倚檻開湖色鈎簾見浦沙晚田惟種秫春浦亦宜𤓰落¶
帽松風近浮觴竹日斜坐來忘出處幽意愛陶家¶
　　張金¶
　　　題丁道士小房¶
<pb:KR4h0143_WYG_253-30b>¶
一徑晚來雨千巖秋正深潭空魚出藻果熟鳥窺林絶¶
壑蒼烟斷危廊敗葉侵此中堪辟穀人世信銷沈¶
　　陳籥¶
　　　送辰翁還閩¶
飄零同楚越此别各風烟後㑹知何日相思動隔年孤¶
燈雙淚盡萬里一帆懸誰見家園好椒花勝裏傳¶
　　劉嘉𦙍¶
　　　過呉嗣業東莊¶
<pb:KR4h0143_WYG_253-31a>¶
塵容與俗情到此異平生始向亭中坐還來樹下行小¶
池當靣淨獨鳥隔林鳴更勸君栽竹他年約聴聲¶
　　張本¶
　　　秋夜登閶門城樓¶
月白三呉晚風清八月秋芙蓉照江國蟋蟀上城樓海¶
思飛雲亂鄉心落葉愁忽聞黄鶴笛清夜重淹留¶
　　徐階¶
　　　夜行安山道中¶
<pb:KR4h0143_WYG_253-31b>¶
木落境蕭蕭殘燈照寂寥病驚時日暮愁厭客途遥急¶
澗聴逾響荒村語不囂月明如有意深夜伴歸橈¶
　　　𤓰洲風雨不克渡江¶
未遂歸來願空驚嵗月奔布帆三日雨茅屋數家村山¶
氣遥連海江聲近在門無縁得飛渡東望欲消魂¶
　　　廣信阻雨有懐子明弟¶
山國夏多雨冥冥氣不分石田寒貯水松徑濕蒸雲灑¶
宻愁仍見聲㣲醒故聞西堂何處所知共惜離羣¶
<pb:KR4h0143_WYG_253-32a>¶
　　　夏日遊通惠河¶
頗憶三江逺乘流意若何水聲秋氣入竹宻雨聲多熟¶
果當尊落驚禽拂棹過栁隂催繫纜欹枕聴漁歌¶
　　　題西莊巷¶
問訊髙人第城西莊更幽竹深秋靄合花重夕隂留澗¶
水斜通栁雲峯曲抱樓不知塵世外何處有丹丘¶
　　　送王國完東歸¶
春色千門栁歸航兩月塗嵗更鄉夢切客去草堂孤㑹¶
<pb:KR4h0143_WYG_253-32b>¶
合期猶阻翻飛意不無瑁湖煩問訊松菊恐荒蕪¶
　　　送顧起元甥壻之京¶
病中愁送客况復是殘年雨雪三更夢江湖萬里船天¶
垂龍塞沒星接鳯城懸到得燕山路應書數字傳¶
　　　分水關¶
峻嶺開閩服重關限楚氛星隨分野異地漸燠涼分人¶
語聴難辨山名得未聞所嗟南逝水不似北歸雲¶
　　鄭曉¶
<pb:KR4h0143_WYG_253-33a>¶
　　　彭城¶
彭城天下險萬里接河源落石東南斷飛濤日夜喧江¶
淮連絶島齊魯入平原寄語當關者征求無太繁¶
　　張時徹¶
　　　自清泉至衞源舟中作¶
不是滄浪水臨流試濯纓桑鳩依葉語麥雉引雛行汎¶
渚枯槎出楊帆返照明渡頭簫鼓近稚子亦相迎¶
行邁未云已仍為江漢遊青山隨處好况乃在滄洲木¶
<pb:KR4h0143_WYG_253-33b>¶
宻衆禽亂川平澹月流停橈來曲渚驚動夜棲鷗¶
　　　楊蔡二子至留酌¶
有酒一斟酌相看即故人清溪落日靜輕燕蹴花頻薄¶
餉新炊霧髙懐得借春誰憐仲蔚第碧草細生塵¶
　　　送潘直卿¶
鴻雁領秋色江南桂子香旌懸石門近雲度剡溪長白¶
水朝朝霧黄蘆夜夜霜那堪正蕭颯把酒送潘郎¶
　　　送鄭本德¶
<pb:KR4h0143_WYG_253-34a>¶
二月河氷泮輕舟棹碧波柳交行斾緑雲出曉風多北¶
闕甘泉賦春風寳劍歌天涯一尊酒相送意如何¶
　　　郊遊¶
路出片雲外烟霞萬井同江山二月雨楊栁一春風草¶
舍靣岑石清溪多桂叢塵心應自逺長嘯此宵中¶
　　　秋日雜詠¶
初驚楊栁變復訝洞庭波欲採蕙蘭去其如霜露何逺¶
林霞䕶竹平野雉穿蘿落日村舂急豐年黍稷多¶
<pb:KR4h0143_WYG_253-34b>¶
官城元枕水朝暮白雲歸寒憶蒹葭落晴看鸂鶒飛輕¶
帆行木杪碧草照荷衣永夜月如練沙頭莫掩扉¶
　　　嵗暮山行¶
嵗晚還行役空山聚客星梅花千澗白桂樹一冬青水¶
淨燈偏亂雲深户不扃青宵無别夢趺坐誦黄庭¶
　　　永寧寺¶
春風將客騎日日到山亭坐愛苔生石香憐花滿庭竹¶
圍華屋秀雲冠逺峯青有客能相款銜杯不願醒¶
<pb:KR4h0143_WYG_253-35a>¶
　　　長安道¶
月曉開長樂風清遶建章龍媒馳道出鳯吹彩旌揚繡¶
陌生朱霧銅溝映緑楊渭橋春水漲日日浴鴛鴦¶
　　　春日舟行四首¶
出郭便如意春光盡眼中雲衣浮石淡樹杪著霞紅野¶
渡新添水村禽各佔叢桃源在何許宛轉未能窮¶
為愛春流好初晴即放船林臯青帶雨江露澹生烟漁¶
唱因風亂鶯花鬭日妍瀛洲應不逺凝望轉堪憐¶
<pb:KR4h0143_WYG_253-35b>¶
空聞𤣥圃勝何似碧溪行積雪千峯白斜陽一鏡平艫¶
移平罣藻岸轉只聞鶯信是滄浪好中流試濯纓¶
青雲將畫舫步步可憐春野草風吹緑山峯雨洗新花¶
枝初綴蜨燕語故招人村叟亦何意逍遥傍水濵¶
　　　曉起¶
晨星開曙色風鐸響簷端白髮綈袍敝青山病骨寒畦¶
蔬雞啄亂園果鳥銜殘竹裏收遺籜新裁處士冠¶
　　　春日舟行次韻¶
<pb:KR4h0143_WYG_253-36a>¶
春郊芳草色步步引仙舟未試登山興先為載酒遊輕¶
雲籠過鳥斜日趂歸牛最喜初晴霽羣峯翠欲流¶
　　　渡黄河¶
黄河回九曲適郢乍經過積雨初添漲無風亦自波人¶
行沙岸小樹近夕陽多為愛滄浪曲因之鼔枻歌¶
　　　月夜燕客朱氏園亭¶
窈窕將軍宅招邀長者車彩霞秋竹亂零露夕花舒水¶
抱庭除碧屛開石鏡虛尊前好明月相對意何如¶
<pb:KR4h0143_WYG_253-36b>¶
　　　廣陵曉發¶
征夫逐草露夜夜月中眠霧擁𤣥猿嘯風吹白雁旋有¶
江能繪樹無路不生烟旭日秋光淡芙蓉亦可憐¶
　　　次南禺見新月有懷¶
衡門縁徑啓花榭倚雲成照水月初出近人蟲自鳴疎¶
鐘風外落碧漢樹頭平無限傷秋意同誰次第評¶
　　歐陽德¶
　　　送胡九峯改太常少卿北上¶
<pb:KR4h0143_WYG_253-37a>¶
丹楓江上路送爾倍沈吟南北如相避誰從話此心漸¶
鴻遵月渚倦鳥怯雲岑孤負溪山約臨風撫素琴¶
　　富好禮¶
　　　枝江縣¶
寂寞枝江縣居民祗數家村中無吠犬城上集啼鴉風¶
送千山雨潮侵兩岸沙客途春欲暮紅見一枝花¶
　　李仁¶
　　　茂欽至得德兆起居¶
<pb:KR4h0143_WYG_253-37b>¶
不見黄生久天涯怨索居椒蘭懐楚客氷雪斷江魚白¶
日登山屐青春負郭廬虞卿能發憤㑹見早成書¶
　　李宗樞¶
　　　度居庸關¶
峻壁含雲迥飛湍接澗回虛聞三峽險疑是五丁開荒¶
樹分天宇驚沙暗戍臺祗慙持節度豈是棄繻來¶
　　劉隅¶
　　　過宿州¶
<pb:KR4h0143_WYG_253-38a>¶
憶昔乗軺過霜飛楚甸清十年頻去國此日重含情浦¶
樹浮烟逺河流入海平山川望不極春草徧王程¶
　　李舜臣¶
　　　過友人郊園¶
暇日薄言出郊原列薜蘿為將芳草歇亦是别君多即¶
檻看紅藥開尊靣緑荷晚來烟境上率爾遂長歌¶
　　呉鵬¶
　　　潞河發舟¶
<pb:KR4h0143_WYG_253-38b>¶
解纜催笳鼓青春萬里行烟籠堤柳宻水汎野鳬輕獨¶
立思王事無才補聖明此心懐魏闕惆悵棹歌聲¶
　　　永平道中¶
疎雨未滑道秋風隨使軺磴危頻下馬溪斷不逢橋板¶
屋居何陋蒲蠻習更驕暝投孤館宿寂寞聴鄰簫¶
　　髙叔嗣¶
　　　飲任文選宅¶
敢謂齊年齒常嗟抱夙心文章知汝在交契為誰深華¶
<pb:KR4h0143_WYG_253-39a>¶
屋春燈艷層城夜柝沈頼䝉終夕話客路一開襟¶
　　　與鄒生遊香山宿僧房¶
遽愁春草歇驅馬春山中夜宿禪關下時將心賞同風¶
生近谷滿月照前湖空終愧淵明輩𤣥言對逺公¶
　　　簡子陽廷評¶
終日秪縁此㣲官奈若何世情堪歎息身計任蹉跎客¶
鬢涼風早鄉心夜雨多故交誰復在無厭數來過¶
　　　分水嶺晚行¶
<pb:KR4h0143_WYG_253-39b>¶
客興日無柰兵荒嵗屢加少年曽許國多難更移家逺¶
水通春騎孤城起暮笳馮髙一囘首何處是京華¶
　　　二月十日至尉氏¶
含悽去舊里秣馬頓荒城是節春將半崇朝雨再晴倉¶
庚欲作語楊栁盡垂榮楚塞杳何所嗟予方此征¶
　　　喜蕭司勲袁比部見宿山園¶
上客何時見中園屏卧遊門連莘野樹路轉信陵丘共¶
坐深林晚紛看落木秋非君憐病侣誰向此淹留¶
<pb:KR4h0143_WYG_253-40a>¶
　　　九月十日晚登城樓同川甫¶
暝色起郊關層城烟霧間千家響砧杵四顧滿雲山片¶
月増愁思涼風減病顔登髙情未已還共此追攀¶
　　　行至車騎關河南界盡處與親知别¶
山河未可盡行處與春長驛路沙俱白關門栁欲黄親¶
知還自反離别各相望且緩征車發中心戀故鄉¶
　　　寓居慈仁寺遊覽¶
終日仙宫掩青松遶殿遮到來長春草行坐落天花閣¶
<pb:KR4h0143_WYG_253-40b>¶
上王城盡門前官路斜㣲身隨處是何敢歎無家¶
　　　毘盧閣上同伍疇中諸公西望¶
客來常一上對此西山平向夕簷楹立慿空閤道行楊¶
花飛暮野雨色動春城却戀同攜手都忘羈旅情¶
　　　送别德兆武選放歸¶
燕郊秋已甚木葉亂紛紛失路還為客他鄉獨送君罷¶
歸時共惜棄置古常聞莫作空山卧令人望白雲¶
　　　嵗暮荅許武部廷議懐歸¶
<pb:KR4h0143_WYG_253-41a>¶
掩閣日愁晚他鄉嵗已深未能逃世網豈是戀朝簪以¶
我不如意憐君同此心故園春事及歸路儻相尋¶
　　　初去都夜¶
汎舟當日落解佩及春歸病比相如是情方叔夜非暖¶
雲蒸海氣殘月吐洲暉今夕孤懐客誰云伴少㣲¶
　　　子脩侍御見過時謝病¶
郊扉臨巨壑野日照晴空栁色春衣上波光曉鏡中當¶
軒留駟馬出户倚雙童欲問朝簪懶人今卧病同¶
<pb:KR4h0143_WYG_253-41b>¶
　　　與客遊宋戴樓城門九老泉上¶
草屩相攜處田家水郭間林風動衣帶泉色照容顔軟¶
草留堪坐芳花折與還春城一散罷車馬更難攀¶
　　　得張子家書¶
晚日照餘晴荒亭暗復明歸雲度深樹飛雨過髙城蹇¶
劣慙當代棲遲笑此生空持一書札長歎故人情¶
　　　雨後有懐子延¶
驟雨新秋晚㣲晴墟落間悠然抱藜杖率爾倚柴關空¶
<pb:KR4h0143_WYG_253-42a>¶
壑纔容水流雲故滿山遥知城市裏應羡此身閒¶
　　　和汝南見過¶
晚日留仙轡涼風勸客尊偶然擊筑伴依舊抱關門樹¶
落千重葉蓬吹萬里根病身一如此誰念在孤村¶
　　　曉起¶
惆悵空堂曉蕭條秋氣隂懸窓對疎雨落葉滿重林長¶
往懐仙事端居養道心誰知嵗復晚髙志莫能尋¶
　　　文水縣驛壁讀王司僕德徴詩因和其韻¶
<pb:KR4h0143_WYG_253-42b>¶
長途無驥足短髮有漁舟感歎如同日羈牽自去秋寒¶
燈知客意鳴柝亂人愁屏上山川記何因認汴州¶
　　　寒食定興雪中¶
二月鶯花少千家雨雪霏可憐值寒食猶未換春衣積¶
水生空霧髙城背落暉忍看楊栁色從此去王畿¶
　　　晚趨忻口¶
雲峯聊極目立馬獨愁心豈直關山逺其如雨雪深笳¶
聲先入夜邊氣迥生隂疇昔長征意蹉跎力不禁¶
<pb:KR4h0143_WYG_253-43a>¶
　　　仲春山行¶
春事殆過半客行殊未閒流雲開白日㣲雨㸃青山身¶
世本遲鈍林臯當早還烟郊草色長感此奈愁顔¶
　　　三月二日交城大雪¶
建辰開此月上巳預今朝栁絮寒應未雪花晚故飄輕¶
盈對山榭㸃綴愛芳條若伴邊愁客經春總不消¶
　　　沁州張源鋪¶
去國三年意還家此日心天寒客路永日暮衆山深沙¶
<pb:KR4h0143_WYG_253-43b>¶
塞人偏老風霜馬不禁如何更萬里投跡楚江雲¶
　　　量移湖南用文谷韻¶
嵗暮邊隅客歸來見此身馬蹄穿欲盡虎穴到為鄰漳¶
水經塗舊湘潭去路新我生豈斷梗逐處任飄淪¶
　　　武城漕河逢張使君憶考功舊寮¶
岸坼留餘照舟行稱晚風歸心千里倦行役一時同置¶
酒滄波上停橈緑樹中思君如河水何日不朝東¶
　　　東郊雨中柬士量¶
<pb:KR4h0143_WYG_253-44a>¶
　閒居甘絶跡疎雨對芳原念欲開青眼誰還共緑尊林¶
　煙旁舍午野色逺村昬自笑平生意無人空閉門¶
　¶
　¶
　¶
　¶
　¶
　¶
<pb:KR4h0143_WYG_253-44b>¶
　¶
　¶
　¶
　¶
　¶
　¶
　¶
御選明詩巻五十六¶
