# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:45.268508
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷七十三
<pb:KR4h0143_WYG_075-1a>¶
　欽定四庫全書¶
御選宋詩　　三巻七十¶
　　七言絶句十¶
　　　劉克莊¶
　　　　豫章溝¶
　溝水泠泠草樹香獨穿支逕入垂楊薺花滿地無人見¶
　唯有山蜂度短牆¶
　　　　館頭¶
<pb:KR4h0143_WYG_075-1b>¶
　雨雪蕭蕭驛堠長不堪流潦入車箱撫州城外黃泥路¶
　即是人間小太行¶
　　　　湘潭道中即事¶
　敗絮龍鍾擁病身十分寒事在湘濱若非野店拈官厯¶
　不記今朝是立春¶
　儺鼓鼕鼕匝廟門可憐楚俗至今存屈原章句無人誦¶
　别有山歌侑桂尊¶
　　　　深溪驛¶
<pb:KR4h0143_WYG_075-2a>¶
苔掩朱扉半闔開更無人迹獨徘徊湘江臨别如相語¶
早買扁舟出嶺來¶
　　　出城二絶¶
日日銅瓶插數枝瓶空頗訝折來稀出城忽見櫻桃熟¶
始信無花可買歸¶
小憩城西賣酒家緑隂深處有啼鴉主人歎息官來晚¶
謝了酴醿一架花¶
　　　湘中口占¶
<pb:KR4h0143_WYG_075-2b>¶
船頭吹火盧仝婢馬後肩書穎士奴安得世間名畫手¶
寫余出嶺泛湘圖¶
　　　見方雲臺題壁¶
寄書迢遞夢參差每見留題慰所思不論驛亭僧寺裏¶
有山水處有君詩¶
　　　秋風¶
黃葉蕭蕭忽滿街偶騎瘦馬豫章臺莫將宋玉心中事¶
吹向潘郎髩畔來¶
<pb:KR4h0143_WYG_075-3a>¶
　　　南平驛¶
心隨流水還鄉國身向青山上屈盤遠夢不成秋雨細¶
秋風一夜客亭寒¶
　　　秋懷¶
輕雲不動日微隂髙樹無風秋色深獨聽暮蟬臨水坐¶
十年林壑阻歸心¶
　　　中書秋日懷青社舊遊¶
掖垣秋色生雞樹忽憶青丘感舊情曾倚西樓吟暮雨¶
<pb:KR4h0143_WYG_075-3b>¶
數峰寒碧遶髙城¶
　　　芙蓉二絶¶
湖上秋風起棹歌萬株映柳更依荷老來不作繁華夢¶
一樹池邊已覺多¶
池上秋開一兩叢未妨冷澹伴詩翁而今縱有看花意¶
不愛深紅愛淺紅¶
　　　同鄭君瑞出瀨溪即事¶
鐵馬防秋記昔曾晚途消縮似寒蠅同時校尉俱封拜¶
<pb:KR4h0143_WYG_075-4a>¶
誰伴將軍獵霸陵¶
　　　病後訪梅¶
與梅交絶幾星霜瞥見南枝喜欲狂便欲佩壺攜鐵笛¶
為花痛飲百千場¶
　　　田舍即事¶
去年贏粟尚儲瓶又見新秧蘸水清野老逢人説慙媿¶
長官清白社公靈¶
　　　和仲弟二絶¶
<pb:KR4h0143_WYG_075-4b>¶
一春簷溜不曾停滴破空堦蘚暈青便是兒時對牀雨¶
絶憐老大不同聽¶
雁囘杳杳渾無報鵲語啾啾似有憑忽得遠書看百過¶
眼昏自起剔殘燈¶
　　　東坡故居二首(錄一首/)¶
嘉祐寺荒誰與葺合江樓是復疑非巳為韓子騎驎去¶
不見蘇仙化鶴歸¶
　　　豐湖三首¶
<pb:KR4h0143_WYG_075-5a>¶
岷峨一老古來少杭穎二湖天下無帝恐先生晚牢落¶
南遷猶得管豐湖¶
小米侍郎生較晚龍眠居士遠難呼不知若箇丹青手¶
能寫微瀾玉塔圖¶
作橋聊結衆生縁不計全家落瘴煙内翰翻身脱犀帶¶
黃門勸婦助金錢¶
　　　羅湖八首(録三首/)¶
平生不作賈胡留怪底江邊未發舟瀧吏不須前白事¶
<pb:KR4h0143_WYG_075-5b>¶
更忙定要看羅浮¶
中州無地堪投足垂老攜家泛瘴江不愛朱丹畫車轂¶
且貪紫翠入船窗¶
異境微茫在半霄仙人垂手下相招老來尚有君親戀¶
未敢相陪過鐵橋¶
　　　扶胥三首(録二首/)¶
一陣東風掃曀霾天容海色豁然開何須更網珊瑚樹¶
秪讀韓碑也合來¶
<pb:KR4h0143_WYG_075-6a>¶
前祭京師捧祝詞尊嚴不比百神祠臺家今嵗籌邊急¶
黄帕封香已過時¶
　　　三月二十一日泛舟¶
少游欵段何從借伯厚雞棲未易求看取後村翁簡徑¶
百錢聊税一漁舟¶
雖沈璧馬計安施倐忽桑田變渺瀰説與神通君看取¶
潮頭不到艮山祠¶
　　宋伯仁¶
<pb:KR4h0143_WYG_075-6b>¶
　　　寓目¶
晝景逢春漸漸長博山添爇半匙香梅花一片嬌無力¶
自趂晴風過粉牆¶
　　　訪髙菊磵¶
可惜吳中不見君短篷空載一溪雲知君巳到孤山下¶
日日梅花酒半醺¶
　　　紙鷂¶
弄假如真舞碧空吹嘘全在一絲風惟慙尺五天將近¶
<pb:KR4h0143_WYG_075-7a>¶
猶在兒童掌握中¶
　　　秋花¶
鳳兒花雜雁來紅更有雞冠弄紫㲨可笑倚闌人醉後¶
只將青眼看芙蓉¶
　　　村居¶
又是江南割稻天家家兒女笑相牽芙蓉占斷清溪水¶
獨許漁人醉艤船¶
　　　晚春¶
<pb:KR4h0143_WYG_075-7b>¶
綠隂隂裏惜韶華自縳筠梢掃落花可笑遊人心未嬾¶
杜鵑啼處撥琵琶¶
　　　夏日¶
泓泓圓碧漾新荷獵獵斜風顫綠莎農事正忙三月後¶
野田齊唱插秧歌¶
數㸃沙鷗掠野塘雨聲初歇水微茫橋邊十里荷花蕩¶
輸與漁人卧晚涼¶
　　　夜坐¶
<pb:KR4h0143_WYG_075-8a>¶
栢香煙裏瀹山茶窮似燒丹道士家窗紙暫明寒月上¶
一肱清夢入梅花¶
　　　兀坐¶
坐對清清一穗香悄無人語日偏長硯盤數㸃梅花片¶
暗引遊蜂度粉牆¶
　　　晩涼¶
兩兩蟬聲送夕陽竹隂移綠上藤牀黄昏急雨無多子¶
喜得今宵夢亦涼¶
<pb:KR4h0143_WYG_075-8b>¶
　　　羊角埂晚行¶
葛裙蒲履帽烏紗迤邐乗涼到水涯數寺晚鐘聲未歇¶
滿身明月看荷花¶
　　　瓶梅¶
南枝斜插古軍持瘦影參差落硯池莫道人家窗戸暖¶
等閒忘却隴頭時¶
　　李曾伯¶
　　　舟過霅川¶
<pb:KR4h0143_WYG_075-9a>¶
一簇樓臺鎻翠煙雨疎溪濶晩秋天西風吹老芙蓉院¶
兩兩鷗鳬傍水眠¶
　　　宜興山房¶
薄靄垂垂欲暮時漸生霜氣著征衣山深不見牛羊下¶
唯有樵人荷擔歸¶
四壁寒蛩作苦吟喚囘旅夢約三更不知身在禪房宿¶
誤聽松風作雨聲¶
　　　定花阻風¶
<pb:KR4h0143_WYG_075-9b>¶
夜色昏昏帶逺煙誰家燈火待歸船少時月上風須息¶
且伴白鷗今夕眠¶
　　　衡陽道間¶
滿林松竹翠交加路過衡陽得幾家門傍粉牆人寂寂¶
一陂春水數株花¶
　　姚勉¶
　　　晝步江村¶
碧空一片水雲飛竹裏人家午唱雞江路雨晴芳草潤¶
<pb:KR4h0143_WYG_075-10a>¶
杖藜行遍水東西¶
　　　題梅谷詩藁¶
不與春風落世間萬山明月雪漫漫谷中更有人如玉¶
招隠不來清夢寒¶
　　　雪中雪坡十憶¶
近水新栽一崦梅而今雪裏想齊開只愁夜後花幽獨¶
誰與歸笻踏雪來¶
此君應是舊平安瘦節森然最耐寒萬葉瓊瑶光照眼¶
<pb:KR4h0143_WYG_075-10b>¶
夢披鶴氅倚䦨干¶
磥砢擎雲十丈松氷髯不剪照瓏鬆曉窗明眼山前雪¶
猶似巡簷看玉龍¶
對牀風雨飽曾聽聽雪敲窗更自清舊日擁爐聯句樂¶
而今欹枕打篷聲¶
近郊勝處小雲居一水如龍凑佛廬長記釣蓑披雪去¶
磚爐温酒煮溪魚¶
倚空銀管立嵯峨看雪須登窣堵坡一覽瓊田三萬頃¶
<pb:KR4h0143_WYG_075-11a>¶
分明掌上見山河¶
氷襟玉抱幾交遊儘自風流勝子猷有興可乗應不盡¶
定無門外便囘舟¶
萬箇琅玕遶舍清風聲相和讀書聲蛛絲近日應侵几¶
孤負虚窗照月明¶
帳窣銷金舊党家未知清處在煎茶便應歸去燒松葉¶
細碾旗槍煮雪花¶
欲折梅花寄故人驛無來使草成茵輕風細雨分寒暖¶
<pb:KR4h0143_WYG_075-11b>¶
巳是江南數日春¶
　　　再題小西湖和張琦韻¶
閣前自倚竹扶疎梅似逋仙栁似蘇待向山椒結茅屋¶
更添偉觀占江湖¶
深深晴日漲湖煙開著篷窗飽看蓮只怕客來童放鶴¶
又催花裏掉歸船¶
　　　木犀¶
絲絲朝雨溼窗紗薄日疎雲弄霽華可是都城秋事早¶
<pb:KR4h0143_WYG_075-12a>¶
新涼便有木犀花¶
　　王同祖¶
　　　湖上¶
長安三月又三日繡轂狨鞍富貴家笙鼓喧天蘭棹穏¶
賣花聲裏夕陽斜¶
偶出城來日未西百花叢底草萋萋遊人過盡歸來晚¶
行遍蘇公十里堤¶
　　　夜步内門¶
<pb:KR4h0143_WYG_075-12b>¶
靜夜孤燈人未眠等閒行過内門前一聲唱徹連珠喏¶
(皇城夜間/唱連珠喏)碧月朱欄緑柳邊¶
　　　晚秋登樓¶
獨上危樓望落暉昏鴉歸處遠煙微湖光洗得秋容淨¶
爭柰江南雁又飛¶
　　　春日雜興¶
迢迢清夜靜無譁月色干門噪亂鴉坐久忽驚寒力重¶
不知殘雪在梅花¶
<pb:KR4h0143_WYG_075-13a>¶
粉牆紅杏半離披春滿人間花自知幽鳥不言如有思¶
等閒飛上海棠枝¶
輕寒漠漠雨霏霏春院人間半掩扉風力不知多幾許¶
出門只見杏花飛¶
　　　秋閨¶
西風昨夜到庭梧曉看窗前一葉無秋月照人眠不得¶
等閒拈弄繡工夫¶
滿目淒涼只自知閒將心事寄琴徽無情梁上雙雙燕¶
<pb:KR4h0143_WYG_075-13b>¶
帶取秋光一半歸¶
　　朱繼芳¶
　　　朱門¶
紅雨聲乾未作泥繡成十里緑楊堤金杯緩勸玲瓏唱¶
玉勒催歸騕褭嘶¶
朱門往事若為懷積雨苔痕綠上堦幾處敗甎吟蟋蟀¶
玉人曾此溜金釵¶
　　　客路¶
<pb:KR4h0143_WYG_075-14a>¶
一曲長歌行路難昏鴉歸盡倚闌干不知楚水巴山地¶
更有髙樓鳥外看¶
　　　山居¶
宿雨初乾一杖藜欲呼漁艇訪前溪碧桃花落無尋處¶
惆悵人間日又西¶
　　　橋西¶
雲澹風微日未低瘦藤扶到小橋西林花過雨相爭發¶
谷鳥無人自在啼¶
<pb:KR4h0143_WYG_075-14b>¶
　　　辛亥二月望祭齋宫因遊甘園¶
老眼看花興未厭不知頭上雨廉纎流鶯浪語春風恨¶
誰抝花枝插帽簷¶
公事相妨一半春今朝纔得自由身眼中領略能多少¶
細雨斜風便妬人¶
　　鄒登龍¶
　　　梅花¶
約壁金寒拓綺疏搔頭玉重壓香酥含章簷下新妝額¶
<pb:KR4h0143_WYG_075-15a>¶
試啟菱花得似無¶
　　趙崇鉘¶
　　　有贈¶
别意參差遶碧䦨外頭斜月逼人寒鉤簾恐礙雙棲鵲¶
乍可桃花隔霧看¶
　　　江上¶
清露初生紅蓼秋爽風先到木蘭舟釣絲不捲波痕穏¶
夢入蘆花數白鷗¶
<pb:KR4h0143_WYG_075-15b>¶
　　　仙思¶
水殿風清急景斜靈君初下五雲車碧羅寶扇雙題字¶
記是誰人詠落花¶
　　　壁間韻¶
雨又入簾風又斜東風吹客客思家浣紗西去誰家子¶
青絹圍裙插杏花¶
山月溪風雨自由紫蘭綠桂等離憂狂歌鬱鬱成何事¶
一片夕陽蘆荻秋¶
<pb:KR4h0143_WYG_075-16a>¶
海棠開盡故清寒漠漠棃花暮色閒酒滿綠樽愁滿酒¶
醉憑枕障認巫山¶
　　羅與之¶
　　　山行¶
煙草萋迷露未晞一笻伴我立晴暉丹楓雖老猶多態¶
散作漫山野蝶飛¶
盡日流連興未䦨寒鴉背負夕陽還遙知今夜空窗夢¶
只在江南水石間¶
<pb:KR4h0143_WYG_075-16b>¶
　　　為言¶
日薄寒濃春意微花鬚栁眼尚依稀為言羯鼓休頻打¶
催得先開即早飛¶
　　　倦倚¶
蟬聲燕語細相和池雨纔浮㸃㸃荷倦倚䦨干消永日¶
葡萄隂薄栁風多¶
　　余觀復¶
　　　次韻¶
<pb:KR4h0143_WYG_075-17a>¶
榴簇殷紅竹迸青風驚簷玉一時鳴晩來幽趣無人解¶
流水聲中看月行¶
　　　步繞¶
步繞蒼苔自詠詩吟情惟有澗泉知山猿忽地來偷果¶
攀斷庭前烏桕枝¶
　　林尚仁¶
　　　贈歌者¶
聲逐嬌雲學鳳鳴王孫幾醉拍欄聽春深莫唱關情曲¶
<pb:KR4h0143_WYG_075-17b>¶
多少行人過栁亭¶
　　　適越留别¶
江亭飲罷起離愁何事西風又越游潮信欲來人欲去¶
夕陽紅蓼滿汀洲¶
　　　寓舍留别¶
撥盡寒灰雨後深半窗燈影伴孤吟不眠只有琴知得¶
明日陽闗何處心¶
　　　簡許有實¶
<pb:KR4h0143_WYG_075-18a>¶
閒磨霜刃破銀𤓰沈水香銷日影斜吟客不來情思懶¶
曉風庭院落槐花¶
　　　閒裏¶
閒裏身心得自如春風茅屋燕同居松花滿地溪雲滑¶
一榻晴窗卧看書¶
　　　送陸月湖歸玉峰¶
行李無多半是詩買船兼載鶴同歸思君晚泊吳江冷¶
風捲蘆花幾雁飛¶
<pb:KR4h0143_WYG_075-18b>¶
　　　夜坐¶
焚香獨坐勘騷經庭樹無風葉不鳴靜入夜深聞鼓吹¶
一池明月亂蛙聲¶
　　俞桂¶
　　　雨吟¶
輕輕煙霧失樓臺雨暗吳山鎻不開試與漁翁閒訪問¶
落花幾許泛溪來¶
　　　松江¶
<pb:KR4h0143_WYG_075-19a>¶
荷葉翻風暑氣微看山露冷溼征衣垂虹夜靜三髙月¶
只照漁溪一舸歸¶
　　　雜興¶
漫山花發草萋萋楊栁飛綿水拍堤况是客懷禁不得¶
那堪杜宇耳邊啼¶
　　　即事¶
隂雲釀雨勒花遲梅已飄殘到杏枝好是池塘清夢處¶
勾吟春草入新詩¶
<pb:KR4h0143_WYG_075-19b>¶
　　　虎丘¶
突兀浮圖插翠微吳王事迹總成非寺僧未晩山門閉¶
不放閒雲一片飛¶
　　　湖上閒步¶
一番雨過一番春芒屩閒行踏軟塵城裏不知春色早¶
湖邊楊栁巳撩人¶
　　　春歸¶
青青結子在梅梢方見春來夏已交認得主人雙燕子¶
<pb:KR4h0143_WYG_075-20a>¶
香泥銜去理新巢¶
晴天氣淑濃如酒引得狂蜂路亦迷獨立欄干凝望處¶
賣花人在畫橋西¶
　　　江頭¶
魚浦山邊白鷺飛西興渡口夕陽微等閒更上層樓望¶
㑹看江潮不肯歸¶
　　　即事¶
吹落楊花春事了小池新綠雨添痕浴蠶時節寒猶在¶
<pb:KR4h0143_WYG_075-20b>¶
村落人家半掩門¶
　　　江上¶
小雨纔收日漸斜酒旗插處兩三家江頭裝㸃秋來景¶
半是蘆花半蓼花¶
　　　秋日¶
芙蓉未拆桂香浮落日西風雁過樓一雨空階深夜滴¶
十分秋是十分愁¶
　　　雨後¶
<pb:KR4h0143_WYG_075-21a>¶
雨後新晴日轉西桑間猶有拙鳩啼十分愁意無人管¶
紅蓼黄蘆水滿溪¶
　　薛嵎¶
　　　和雁來紅¶
若將羣卉分髙下此種無因到畫欄寒蝶不知紅是葉¶
飛來猶作野花看¶
　　　漁村雜句¶
盡醉茅柴得自由蘆花蜚雪滿人頭蓑衣碎葉重重補¶
<pb:KR4h0143_WYG_075-21b>¶
聽雨吟風卒未休¶
野水微茫路欲迷重重沙渚自髙低鷺鶿飛過無心泊¶
直入斜陽樹杪棲¶
　　　獨宿山中¶
誅茅無地結葊遲借得人家近翠微何事樹禽驚不起¶
也應知我久忘機¶
　　黄大受¶
　　　早作¶
<pb:KR4h0143_WYG_075-22a>¶
星光欲沒曉光連霞暈紅浮一角天乾盡小園花上露¶
日痕恰恰到窗前¶
　　　呈魯齋提刑伯¶
散盡黄金與客休田園不為子孫謀白頭更自嫌多累¶
尚有瀟湘萬巻樓¶
　　吳龍翰¶
　　　曉發姑孰城¶
鵑啼驚夢敧春枕花落迎風打曉窗攜杖攙先出城去¶
<pb:KR4h0143_WYG_075-22b>¶
角聲吹月墮寒江¶
　　　晩舟過臨平¶
烟鐘春起夕陽愁淼淼臨平春事幽惟有風蒲愛吟客¶
岸邊撩亂綰行舟¶
　　　晚春留淮上¶
淮山歴歴春雲澹淮水湯湯夜月輝此處杜鵑啼不到¶
江南行客未成歸¶
　　　辛酉秋吳畫士寫神¶
<pb:KR4h0143_WYG_075-23a>¶
功名自有兜鍪輩榮辱寧干蓑笠翁煩作田園秋興畫¶
短簷斜日稻花風¶
　　　京城寓居春日¶
春城庭院柳風輕簾影玲瓏受曉晴紅日半窗吟夢覺¶
咿啞牆外賣花聲¶
　　　金陵寓樓居¶
樓中有酒客身閒約住孤雲共往還搖落碧桃春欲去¶
倚䦨無語看鍾山¶
<pb:KR4h0143_WYG_075-23b>¶
　　　春日呉中¶
照人芳樹遲遲日吹面垂楊拂拂風客思一笻攜不盡¶
鳥聲多在落花中¶
　　　冬夜山中¶
寒入鴈聲霜滿地香沉梅影月當崖獨鶴歸來童亦睡¶
微風簌簌落松釵¶
　　　春日松陰小憩¶
瘦笻扶我過林端無狀東風掠髩寒貪數青山不知去¶
<pb:KR4h0143_WYG_075-24a>¶
松花吹滿石棋盤¶
　　　有所嗟¶
乗鸞人去玉簫寒雲斂巫山曉夢殘柳線不堪繫離别¶
自和煙雨搭䦨干¶
　　　春山曉望¶
糢糊數疊屋前山翠色欺凌詩髩寒啼鳥一聲泥滑滑¶
晩鐘春雨過林端¶
　　　春日書所見¶
<pb:KR4h0143_WYG_075-24b>¶
寒雲漠漠暮天低社鼓聲中日欲西隔岸垂楊遮酒店¶
風帘移影照寒溪¶
　　　春郊即事¶
登臨故故檢春工小立蒼苔數落紅院宇人歸春寂寂¶
秋干閒在月明中¶
　　　春晚野步¶
尋花籬下蝶牽引酌酒林間鳥勸酬山色不隨春態老¶
笛聲自起夕陽愁¶
<pb:KR4h0143_WYG_075-25a>¶
　　　久客買舟西還¶
萬里煙波興渺然愁心繫在灞橋邊歸裝詩少不成載¶
自折梅花凑滿船¶
　　　水邊早梅¶
數花黯澹帶寒煙泄漏春光短屋邊為被清池寫疎影¶
一枝分作兩枝妍¶
　　武衍¶
　　　鶯¶
<pb:KR4h0143_WYG_075-25b>¶
栁外風來恰弄聲瞥然流去一梭輕分明啼斷春愁處¶
風不驚花午院晴¶
　　　宫詞補遺¶
棃花風動玉蘭香春色沈沈鎖建章惟有落紅官不禁¶
儘教飛舞出宫牆¶
　　　霜梧¶
栖鳳枝頭數葉輕井邊籬落正關情晩來縱有西風過¶
一片秋聲作不成¶
<pb:KR4h0143_WYG_075-26a>¶
　　　長橋月夕¶
卷來滄海黄銀浪飛出層雲白玉團千古垂虹竒絶處¶
獨凭三百赤闌干¶
　　　榴花¶
蹙蹙生紅露滴珠薰風涼幌曉妝初折來戴朶頻拈看¶
應訝羅裙色不如¶
　　　贈茗上隠者¶
夾溪槐栁綠雲堆轍跡何嘗到碧苔不種桃花縁底事¶
<pb:KR4h0143_WYG_075-26b>¶
恐因流水誤人來¶
　　　雙鷺¶
誰驚雙鷺起蘋汀蹵裂玻瓈細有聲飛入白雲渾不辨¶
碧山横處忽分明¶
　　　書呉江塔院水月¶
疊疊滄波隔亂山白鷗飛去復飛還吟邊好思無多子¶
祗在孤舟落照間¶
　　　春曉山行馬上口占¶
<pb:KR4h0143_WYG_075-27a>¶
山深竹暗曉風輕幾樣幽禽錯雜鳴駐馬細聽渾不識¶
就中惟識秭歸聲¶
　　張藴¶
　　　鵲¶
月樹爭枝影共寒楂楂飛過屋頭山五陵年少多春悶¶
一彈千金落等閒¶
　　　秋思¶
暑退涼生體氣佳卷簾聽雨感年華西風葉葉梧桐冷¶
<pb:KR4h0143_WYG_075-27b>¶
開盡庭前白鶴花¶
　　　維揚即事¶
牛斗星邊禹貢州東南屛蔽大江流向來明月珠簾夢¶
不信秋風夜柝愁¶
　　趙希㯝¶
　　　過臨平¶
市井蕭條景物非居人猶號永和隄春山十里斜陽樹¶
漠漠殘紅杜宇啼¶
<pb:KR4h0143_WYG_075-28a>¶
　　　呉道士釣雲¶
淡然溪上一竿絲牽動閒雲片片飛折盡栁條穿不得¶
荷衣裹向碧山歸¶
　　　次雪林李龏苕溪寄來之韻¶
雲散煙收渺渺秋蛩聲四壁起新愁西風萬里乾坤眼¶
不到斜陽十二樓¶
風梧聲裏萬家秋一片吟心不著愁夜半酒醒銀燭冷¶
月移凉夢過西樓¶
<pb:KR4h0143_WYG_075-28b>¶
　　　秋夕¶
西風梳髪冷颼颼半醉微吟獨倚樓一片舊時南浦月¶
清光猶印别離愁¶
半枕小窗幽夢蝶數聲何處寄書鴻闗山千里人歸晚¶
腸斷煙林一笛風¶
　　何應龍¶
　　　春寒¶
博山熏盡鷓鴣斑羅帶同心不忍看莫近闌干聽花雨¶
<pb:KR4h0143_WYG_075-29a>¶
樓髙無處著春寒¶
　　　清曉¶
清曉輕傳一信風花添紅粉草添茸畫樓十二闌干曲¶
春在疎簾第幾重¶
　　　過垂虹¶
垂虹橋下水連天一帶青山落照邊三十六陂煙浦冷¶
鷺鶿飛上釣魚船¶
　　　木犀¶
<pb:KR4h0143_WYG_075-29b>¶
露粟藏金一半開層層碧玉映樓臺西風昨夜吹香過¶
人在闌干待月來¶
　　　夏日即事¶
野土生煙遠樹焦彤彤日脚火雲燒池邊自抝青荷葉¶
分付山童蓋藥苖¶
　　　有别¶
樓上佳人唱渭城樓前楊栁識離情一聲未是難聽處¶
最是難聽第四聲¶
<pb:KR4h0143_WYG_075-30a>¶
　　　為客¶
初秋為客暮秋歸一擔輕裝半是詩試問客情何處惡¶
五更孤店酒醒時¶
　　　東風¶
和徹詩篇得暫閒落梅香裏立闌干新裁白紵春衫薄¶
猶怯東風一陣寒¶
　　　居家¶
居家到底勝居官啼鳥聲中晝掩闗待得小園花落盡¶
<pb:KR4h0143_WYG_075-30b>¶
更須移酒對青山¶
　　　江上有感¶
江上秋聲客未歸荻花楓葉兩依依傷心最是長橋路¶
落日西風一雁飛¶
　　　清明¶
踏歌搥鼓近清明小雨霏霏欲弄晴喚起十年心上事¶
春風樓下賣花聲¶
　　　杜鵑¶
<pb:KR4h0143_WYG_075-31a>¶
君若思歸可便歸故鄉祇在錦江西不知何事留君住¶
却向空山日夜啼¶
　　吳惟信¶
　　　蘇隄清明即事¶
棃花風起正清明遊子尋春半出城日暮笙歌收拾去¶
萬株楊栁屬流鶯¶
　　　曉吟¶
翠帳香消捲碧紗風梢殘雨溼櫩牙蜻蜓亦被涼勾引¶
<pb:KR4h0143_WYG_075-31b>¶
清曉低飛入水花¶
　　　春詠¶
草堂燕子未歸時香鼎灰飛入硯池看徹唐人詩一巻¶
夕陽猶在杏花枝¶
　　　野望¶
閒與蘆花立水邊歸心客思兩茫然夕陽收盡天風急¶
一樹寒鴉落野田¶
　　　仙興¶
<pb:KR4h0143_WYG_075-32a>¶
宫殿髙髙在五雲鶴搖松露滴行人洞門不放東風過¶
留得桃花一院春¶
　　　閨怨¶
病起傷春獨倚門喚人鸚鵡隔簾聞無情最是東風惡¶
瘦却棃花一片雲¶
　　　傷春¶
白髪傷春又一年閒將心事卜金錢棃花瘦盡東風嬾¶
商略平生到杜鵑¶
<pb:KR4h0143_WYG_075-32b>¶
　　黄文雷¶
　　　金陵即事¶
王謝風流自一時長干古巷記烏衣尋常百姓幾番换¶
那有當年燕子飛¶
　　葛起耕¶
　　　次子泉韻¶
一聲鶗鴂又春休風簸榆錢滿地流燕子不知花落盡¶
等閒飛過栁邊樓¶
<pb:KR4h0143_WYG_075-33a>¶
　　　樓上¶
樓上何人奏玉簫數聲和月伴春宵斷腸喚起江南夢¶
愁絶寒梅酒半銷¶
　　　莫春雜興¶
畫欄目斷楚雲西芳草連天客思迷家在江南煙雨裏¶
落花時節杜鵑啼¶
燕子聲中日正長讀殘書巻亂堆牀夢囘却愛西窗寂¶
閒看松花帶夕陽¶
<pb:KR4h0143_WYG_075-33b>¶
　　胡仲參¶
　　　晩雨¶
勃姑鵶舅呌樓西春色隂晴景不齊濃墨四垂收不起¶
眀邊一片夕陽低¶
　　　遊白石山觀音寺¶
綠隂深處石橋横纔入山門意便清林下一僧無箇事¶
時來倚樹聽泉聲¶
　　　過界首¶
<pb:KR4h0143_WYG_075-34a>¶
幾重嶺隔幾重灣路入濛濛煙雨間獨立溪橋重囘首¶
前頭已是劒州山¶
　　　和伯氏春雨中韻¶
兩堤楊栁拂新亭怪底遊人懶踏青手撚棃花成小立¶
半窗湖水雨㝠㝠¶
　　　聽雨¶
聽盡燈前細雨聲聲聲總是别離情何時斷得閒煩惱¶
一任芭蕉滴到明¶
<pb:KR4h0143_WYG_075-34b>¶
　　陳鑒之¶
　　　題鄭承事所作蕙蘭¶
託跡不辭巖谷深異於蕭艾亦何心清風披拂自多事¶
斜日淡雲香滿林¶
　　　秋晚¶
瘦盡芙蓉菊又殘客遊懷抱更登山秋光老矣歸何處¶
只在愁人雙髩間¶
　　　陳允平¶
<pb:KR4h0143_WYG_075-35a>¶
　　　即事¶
重重簾幙燕翩翩塵鎻朱樓十二絃榆火漸催寒食節¶
海棠花畔縳秋干¶
　　　春詞¶
楊栁春風三月三畫橋芳草碧纖纖一雙燕子歸來後¶
十二紅樓捲繡簾¶
　　　觀猿¶
掛石攀雲日半斜亂山深處飽煙霞香林月滿僧歸去¶
<pb:KR4h0143_WYG_075-35b>¶
啼落春風幾樹花¶
　　　有感¶
軟紅塵裏度韶華楊栁橋邊舊酒家燕子不歸春漸老¶
東風開盡刺桐花¶
　　　春歸¶
寂寞棃花院落閒遠山愁入兩睂彎黄金絡索珊瑚墜¶
獨立春風教白鷴¶
　　　倚樓¶
<pb:KR4h0143_WYG_075-36a>¶
金虬薰盡鷓鴣斑獨上層樓倚畫欄滿院棃花香寂寞¶
隔簾風雨正春寒¶
　　　閨情¶
閒拈花片貼紗窗繡幕斜飛燕子雙細數歸期相次近¶
倚樓日日望春江¶
　　　棃花¶
流鶯偷入未央宫望斷昭陽信不通寂寞雨聲寒食夜¶
一枝香淚泣東風¶
<pb:KR4h0143_WYG_075-36b>¶
　　　春曉¶
曉風獵獵捲芭蕉簾幙深深燕子巢十二畫欄都倚徧¶
一雙蝴蝶上花梢¶
　　樂雷發¶
　　　醉中偶成¶
醉敲茶臼嘯秋煙苦欠髙陽買酒錢擬入亂山飡栢葉¶
石牀閒對麝香眠¶
　　　新淦偶成¶
<pb:KR4h0143_WYG_075-37a>¶
飛飛綠鳳掛梅梢猶記來時雪擁袍今日歸舟新淦路¶
街頭穉子賣櫻桃¶
　　　題王堯章佇香亭¶
滿池蜀錦照深衣盡日慿欄課楚詞要識此花香絶處¶
露涼風細雨晴時¶
　　張至龍¶
　　　宿靈巖¶
樹杪鐘樓出半層佛前黠鼠弄殘燈五更石上僧猶定¶
<pb:KR4h0143_WYG_075-37b>¶
頭滿清霜喚不譍¶
　　　馬升庵惠菊苗¶
税得隣東地一方旋栽黄菊待重陽春晨摘落青苗葉¶
挼作秋花氣味長¶
　　　宿易沖妙道院¶
松髪經寒亂不梳夜來風減屋茅疎吟邊凍指僵如鐵¶
袖裏枯笻畫雪書¶
　　　餞翁丹山發南浦¶
<pb:KR4h0143_WYG_075-38a>¶
鳴鳩語燕近清明栁絮風輕秧水平一帶春流多斷岸¶
盡緣倒桞當橋行¶
　　　子期臺¶
拾葉題詩媿不才袖遮微日上層臺山僧分我松隂坐¶
隔岸花香渡水來¶
　　　擬韓偓體¶
一聲烏鵲顫鸞雙學調新詞未得腔拜了夜香郎喚醒¶
旋收鍼綫背銀釭¶
<pb:KR4h0143_WYG_075-38b>¶
　　　晩牕¶
風釣鐘聲落耳根歸鴉㸃㸃不成羣前山野燒青煙起¶
散滿空林作暮雲¶
　　毛珝¶
　　　海陵¶
繞城無數菜花黄隔岸蒹葭接大荒不分塞鴻偏得意¶
年年春老未還鄉¶
　　　海陵之堡城¶
<pb:KR4h0143_WYG_075-39a>¶
四面蒹葭水接天中間一片是人煙相逢盡喜干戈息¶
白鷺飛來立戰船¶
邊聲籍籍早秋風稻未黄時棗又紅莫厭水鄉遷避苦¶
全家載入綠荷中¶
　　　晚涼¶
牕前灑地著胡牀浴罷閒來坐晚涼更取壁燈移暗處¶
待他月上竹邊牆¶
　　　滄浪亭¶
<pb:KR4h0143_WYG_075-39b>¶
濯纓人去水空寒事屬明時欲問難日暮客歸園館閉¶
鷺鷥飛上石碁盤(子美故物/惟石枰存)¶
　　徐集孫¶
　　　水樂洞¶
路穿巖竇折羊腸處處亭臺御墨香流水不隨人事去¶
尚餘絲竹舊宫商¶
　　　湖上¶
不分雨色共晴光每攬吟魂夢草塘數日不來湖上看¶
<pb:KR4h0143_WYG_075-40a>¶
西風次第水蒼茫¶
　　　為瘦巖僧題西山爽氣¶
背却斜陽翠欲流一窗長占四時秋逼人風露衣巾脆¶
拄笏朝來獨倚樓¶
　　　渡湖¶
漠漠西湖匝野煙夕陽栁下買歸船闗心一紙平安報¶
雁字縱横寫碧天¶
　　王琮¶
<pb:KR4h0143_WYG_075-40b>¶
　　　客中從厚祿故人乞米¶
范甑欲塵貧亦甚陶腰未折計何如小窗獨對蕭蕭雨¶
臨得唐人乞米書¶
　　　立春有懷¶
十千呼酒醉長安猶計年時客裏歡有約南山南畔去¶
只挑野菜當春盤¶
　　何基¶
　　　春日閒居¶
<pb:KR4h0143_WYG_075-41a>¶
輕隂薄薄籠朝曦小雨斑斑濕燕泥春草堦前隨意綠¶
曉鶯花裏盡情啼¶
　　　春曉郊行¶
邨煙淡淡日沈西岸栁隂隂水拍堤江上晚風吹樹急¶
落紅滿地鷓鴣啼¶
　　王柏¶
　　　題山橋二首¶
北山之北兩山齊一徑蜿蜒石作梯脚力倦時山始好¶
<pb:KR4h0143_WYG_075-41b>¶
芙蓉東畔赤松西¶
石磴斜溪下水隈玉虹鎻雪挂崔嵬雖然只是泉三疊¶
滂湃聲搖萬壑雷¶
　　張端義¶
　　　秋江圖¶
浪盡風平月正中自搖柔㯭駕孤篷若無三萬六千頃¶
把甚江湖著此翁¶
　　王洧¶
<pb:KR4h0143_WYG_075-42a>¶
　　　西湖十景(錄二首/)¶
　　　　蘇堤春曉¶
孤山落月趁疎鐘畫舫參差栁岸風鶯夢初醒人未起¶
金鴉飛上五雲東¶
　　　　麴院風荷¶
避暑人歸自冷泉埠頭雲錦晚涼天愛渠香陣隨人遠¶
行過髙橋方買船¶
　　曽極¶
<pb:KR4h0143_WYG_075-42b>¶
　　　金陵百詠(錄四首/)¶
　　　　西浦¶
珠璫錯落江皋佩羅韈輕盈洛浦妝欲採蘋花擲春信¶
停橈難覓杜蘭香¶
　　　　桃葉渡¶
裙腰芳草抱長堤南浦年年怨别離水送横波山斂翠¶
一如桃葉渡江時¶
　　　　謝公像¶
<pb:KR4h0143_WYG_075-43a>¶
失喜向來因折屐含悲今日為聞箏人間悲喜何時了¶
攜妓東山載酒行¶
　　　　鳳州栁¶
蜀主函封遣使時芳根元自鳳州移柔荑&KR0812;醁今安在¶
惟有青絲拂地垂¶
　　　絶句¶
霧帳桃笙晝寢餘此君那可一朝無秋來冷落同班扇¶
歲晩温柔是錫奴(山谷以竹夫人為竹奴/余因名脚婆為錫奴)¶
<pb:KR4h0143_WYG_075-43b>¶
　　楊修¶
　　　齊雲觀¶
上界笙歌下界聞縷金羅袖鬱金裙倚闌紅粉如花面¶
不見巫山空暮雲¶
　　　桃葉渡¶
桃葉桃根栁岸頭獻之才調頗風流相看不語横波急¶
艇子翻成送莫愁¶
　　　白楊路¶
<pb:KR4h0143_WYG_075-44a>¶
　殘枝敗葉幾霑春莫問栽培迹已陳細雨斜風恨無力¶
　蕭蕭滿路更愁人¶
　　　　白都山¶
　駕鶴驂鸞自古聞策名仙籍是真君天邊舊迹無尋處¶
　滿目青山空白雲¶
　　　　春磵¶
　手拖葛屨坐蔾牀竹樹蕭然一水傍枕上白雲船上月¶
　卜鄰東磵勝東岡¶
<pb:KR4h0143_WYG_075-44b>¶
　¶
　¶
　¶
　¶
　¶
　¶
　¶
御選宋詩卷七十三¶
