# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.330532
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百十五
<pb:KR4h0143_WYG_284-1a>¶
　欽定四庫全書¶
御選明詩巻一百十五¶
　　七言絶句¶
　　　智舷¶
　　　　野航¶
　泛艇秋湖漁者稀船頭船尾雪鷗飛偶然放到茅菴畔¶
　載得白頭僧共歸¶
　　　　題周服卿畫¶
<pb:KR4h0143_WYG_284-1b>¶
　兩岸芙蓉色競紅蒹葭容易起秋風翠禽箇箇求魚食¶
　分占枯荷瞰水中¶
　　　　題徐春門畫¶
　山頭雲濕皆含雨溪口泉香盡帶花此是天池穀雨候¶
　松陰十里賣茶家¶
　　　　村居¶
　獨坐孤村日日風土堦茅舍亂堆紅不知舊院深居地¶
　涼葉幽花剩幾叢¶
<pb:KR4h0143_WYG_284-2a>¶
　　　釣月磯¶
石磯春晚白雲閒却倚東風一笑還流水自深花自落¶
何人垂釣月明間¶
　　　冬日穆湖村居同藴輝上人賦¶
買得漁蓑與釣綸天寒日暮水無鱗浩歌一曲知何處¶
犬吠蘆花不見人¶
　　　懷高元雅¶
樹飛黄葉豆開花撫景縈思村路斜秋竹萬竿俱似玉¶
<pb:KR4h0143_WYG_284-2b>¶
清池白月想君家¶
　　天遂¶
　　　畫梅¶
古幹横斜意自奇半開半蕋亦相宜寒時悔不前村覓¶
知是溪橋第幾枝¶
　　圓暎¶
　　　又别菴居¶
昔别庭中竹未栽歸來笋已破蒼苔安知此去重還日¶
<pb:KR4h0143_WYG_284-3a>¶
屋後薔薇幾度開¶
　　圎復¶
　　　留别念空¶
問水尋山各自忙草鞋無底踏秋霜江南逰徧還江北¶
何日還來共竹房¶
　　　東山紀别¶
谷口風斜斗笠狂米囊夾路白於霜山童不揜溪頭寺¶
一任閒雲滿竹廊¶
<pb:KR4h0143_WYG_284-3b>¶
　　如清¶
　　　荅客問小徒到家消息¶
瓢笠星霜三月周計程應到錦江頭縱教雨雪羈行李¶
不在嘉州在簡州¶
　　圎㦂¶
　　　懐黄山吳仲玉¶
千里黄山别幾年㝠鴻不見一書傳昨宵忽共殘燈夢¶
三十六峯青刺天¶
<pb:KR4h0143_WYG_284-4a>¶
　　通洽¶
　　　雪夜¶
雪光窗外寒如月梅影燈前韻過僧坐到更殘羣響盡¶
細吹榾柮煑春氷¶
　　如曉¶
　　　春暮¶
雨過郊原遍落紅栁絲無力繫東風春陰何處棲雙燕¶
寂寞梨花小院中¶
<pb:KR4h0143_WYG_284-4b>¶
　　　遣句¶
倚杖看松殘雪後荷鋤移竹小春前較多白髪渾閒事¶
得住青山又一年¶
　　明賢¶
　　　送僧歸梁溪¶
峯煙漠漠水雲低欲挂輕颿日已西江月照人人不住¶
隨風一夜到梁溪¶
　　法藏¶
<pb:KR4h0143_WYG_284-5a>¶
　　　山居二首¶
覓得三峯好卜棲月涼松影到階齊山空萬籟由來寂¶
卧聴隔林啼竹雞¶
花落軍持入澗香寥寥淨域絶思量不知下界黄昏近¶
猶向西牕戀夕陽¶
　　大璸¶
　　　詠史¶
興慶宫西花萼樓五王簫鼓晝同㳺曲江宰相千秋鑑¶
<pb:KR4h0143_WYG_284-5b>¶
纔得開元二十秋¶
　　函可¶
　　　春前一日¶
臘盡依然處海濵寒風破衲易相親山中新厯從人說¶
未必明朝便是春¶
　　通藴¶
　　　寄周青士¶
作詩賣米周青士白業還能精進無忽憶歳朝風雪裏¶
<pb:KR4h0143_WYG_284-6a>¶
扁舟訪我到西湖¶
　　道源¶
　　　湖村晚興和陳確菴韻¶
芙蓉氷面落殘紅尚有餘香逐岸風一片秋光描不得¶
翠禽時掠夕陽中¶
　　廣化¶
　　　晚次毘陵驛¶
城邊暮雨掩殘罾野店黄昏颭客燈風俗他鄊曽不辨¶
<pb:KR4h0143_WYG_284-6b>¶
隔谿人指是毘陵¶
　　明盂¶
　　　病中送魏氷叔還寧都¶
石罅秋棠一節紅主人新病客堂空送君歸度翠㣲嶺¶
早有梅花小雪中¶
　　智誾¶
　　　石澗¶
雪瀑交飛谷口喧石橋虎過漸黄昬瘦笻問我誰為伴¶
<pb:KR4h0143_WYG_284-7a>¶
笑指攀厓下樹猿¶
　　無文¶
　　　過胡白叔舊居¶
衡宇依然没草萊已無吟叟杖蒼苔夕陽一片疎籬下¶
幾㸃寒花獨自開¶
　　照影¶
　　　蘭舟渡¶
蘭舟古渡已茫然雲外山横百瀆煙留得龍堂鐘磬響¶
<pb:KR4h0143_WYG_284-7b>¶
寺門長泊洞庭船¶
　　越僧¶
　　　寄石田翁¶
寄將一幅剡溪藤江面青山畫幾層筆到斷厓泉落處¶
石邊添個看雲僧¶
　　福教寺僧¶
　　　過福教寺題¶
殘山剩水一荒基古寺煙籠白塔低燕子不知身是客¶
<pb:KR4h0143_WYG_284-8a>¶
秋風還戀舊巢泥¶
　　王司綵¶
　　　宫詞¶
瓊花移入大明宫旖旎濃香韻晚風贏得君王留步輦¶
玉簫嘹喨月明中¶
　　沈瓊蓮¶
　　　宫詞八首¶
尚儀引見近龍牀御筆親題墨色香幸得唱名居第一¶
<pb:KR4h0143_WYG_284-8b>¶
沐恩舞蹈謝君王¶
翠絲蟠袖紫羅襦偷把黄金小帶舒中使傳宣光禄宴¶
内家學士出新除¶
香霧濛濛罩碧窗青燈的的燦銀釭内人何處敎吹管¶
驚起庭前鶴一雙¶
荳蔻花封小字緘寄聲千里落雲帆一春從不尋芳去¶
高叠香羅舊賜衫¶
天子龍樓瞥見粧芙蓉團殿試羅裳水風涼好朝西坐¶
<pb:KR4h0143_WYG_284-9a>¶
專把書經教小王¶
曉臨鸞鏡整梳粧高髻新興一尺長花影瑣窗人下直¶
開籠自放雪衣娘¶
明窗棐几淨爐熏閒閲仙書小篆文晝永簾垂春寂寂¶
碧桃花映石榴裙¶
籞栁青青燕子愁萬條齊水弄春柔東風不與閒人贈¶
誰去江南水上洲¶
　　曹靜照¶
<pb:KR4h0143_WYG_284-9b>¶
　　　宫詞¶
一樹寒花冒雪開幽香寂寂映樓臺女官爭簇傳呼近¶
知是鸞宫選侍來¶
閱遍司農水旱書君王減膳復齋居御廚阿監新承旨¶
明日羮湯不進魚¶
　　夏雲英¶
　　　立秋¶
秋風吹雨過南樓一夜新涼是立秋寳鴨香銷沈火冷¶
<pb:KR4h0143_WYG_284-10a>¶
侍兒閒自理箜篌¶
　　　雨晴¶
海棠初種竹新移流水潺潺入小池春雨乍晴風日好¶
一聲啼鳥過花枝¶
　　　秋夜即事¶
西風颯颯動羅幃初夜焚香下玉墀禮罷真如庭院靜¶
銀釭高照看圍棋¶
　　張紅橋¶
<pb:KR4h0143_WYG_284-10b>¶
　　　荅子羽¶
梨花寂寂鬭嬋姢銀漢斜臨繡戸前自愛焚香消永夜¶
從來無事訴青天¶
　　　定情詩¶
芙蓉作帳錦重重比翼和鳴玉漏中共道瑶池春似海¶
月眀飛下一䨇鴻¶
　　　和子羽¶
桂輪斜落粉樓空漏水丁丁燭影紅露濕暗香珠翠冷¶
<pb:KR4h0143_WYG_284-11a>¶
赤欄橋上待歸鴻¶
橋外千花照碧空美人遥隔水雲東一聲寳馬嘶明月¶
驚起沙汀幾㸃鴻¶
草香花暖醉春風郎去西湖妾向東斜倚石欄頻悵望¶
月明孤影笑飛鴻¶
　　　留别子羽¶
井落金瓶信不通雲山渺渺暗丹楓輕羅露濕鴛鴦冷¶
閒聴長宵嘹唳鴻¶
<pb:KR4h0143_WYG_284-11b>¶
玉筯雙垂滿頰紅闗山何處寄書筒緑窗寂寞無人到¶
海濶天高怨落鴻¶
　　田姢姢¶
　　　題扇詩¶
煙中芍藥朦朧睡雨底梨花淺淡妝小院黄昬人定後¶
隔墻遥辨麝蘭香¶
　　　寄木元經¶
聞郎夜上木蘭舟不數歸舟祗數愁半幅御羅題錦字¶
<pb:KR4h0143_WYG_284-12a>¶
隔墻裹贈玉搔頭¶
　　　慰元經¶
碧玉杯中琥珀光燈前把勸阮家郎不須苦憶人間世¶
萬樹桃花即故鄉¶
　　孟淑卿¶
　　　春日偶成¶
潑眼韶光日正長蝦䰅簾捲燕飛忙畫樓緑暗欹楊栁¶
舞榭紅多睡海棠¶
<pb:KR4h0143_WYG_284-12b>¶
　　　春歸¶
落盡棠梨水垍堤萋萋芳草望中迷無情最是枝頭鳥¶
不管人愁只管啼¶
　　　秋夜¶
荳花雨過晚生涼林館孤眠怯夜長自是愁多不成寐¶
非緣金井有啼螿¶
　　　登樓¶
為憐春去不登樓纔上南樓動逺愁滿地落花紅雨亂¶
<pb:KR4h0143_WYG_284-13a>¶
接天芳草緑雲稠¶
　　　秋日書懷¶
蟬咽庭槐泣素秋幾行新雁度南樓天邊莫看如鈎月¶
釣起新愁與舊愁¶
　　　過恵日菴訪尼題亭子上¶
矮矮牆圍小小亭竹林深處晝𠖇𠖇紅塵不到無餘事¶
一炷煙消兩巻經¶
　　朱妙端¶
<pb:KR4h0143_WYG_284-13b>¶
　　　病中作¶
剔盡寒燈夢不成擁衾危坐到三更不知何處吹羌笛¶
落盡梅花月滿城¶
　　　客中即事¶
華屋沈沈乳燕飛緑楊深處囀黄鸝疎簾不捲薰風靜¶
坐看庭花日影移¶
　　　秋日見蝶¶
江空木落雁聲悲霜染丹楓百草萎蝴蝶不知身是夢¶
<pb:KR4h0143_WYG_284-14a>¶
又隨秋色上寒枝¶
　　　染甲¶
金盤和露搗晴霞紅透纎纎玉筍芽翠袖籠香理瑶瑟¶
緑陰新綻海棠花¶
　　馮銀¶
　　　暮春¶
緑暗紅稀春已深懶聴杜宇喚歸音凋榮何限人間事¶
獨倚篷窗數過禽¶
<pb:KR4h0143_WYG_284-14b>¶
　　鄒賽貞¶
　　　中秋有懷¶
銀漢無聲夜夜清良宵忽感宦逰情東山遥望人千里¶
想亦停杯對月明¶
　　潘氏¶
　　　秋詞¶
翩翩黄葉落江風月滿江亭秋夜空黄菊酒香人已醉¶
白蘋江冷度哀鴻¶
<pb:KR4h0143_WYG_284-15a>¶
　　　詠栁¶
煙栁青青葉已齊半簾紅日小鶯啼玉樓人靜悲横笛¶
惟有東風吹向西¶
　　　春詞¶
小窗閒坐月朦朧望斷天涯思不窮黄蝶亂飛花影裡¶
却疑春在杏花中¶
　　茅氏¶
　　　賣宅¶
<pb:KR4h0143_WYG_284-15b>¶
壁有蒼苔甑有塵家園一旦屬西鄰傷心畏見門前栁¶
明日相看是路人¶
　　王素娥¶
　　　渡錢塘喜晴¶
風㣲月落早潮平江國新晴喜不勝試看小舟輕似葉¶
載將山色過西陵¶
　　　獨愁¶
黄昬愁聴雨蕭蕭挑盡殘燈夜寂寥綵綫罷拈腸欲斷¶
<pb:KR4h0143_WYG_284-16a>¶
薰籠香冷火應銷¶
　　陸姢¶
　　　代父送人還新安¶
津亭楊栁碧𣯶𣯶人立東風酒半酣萬㸃落花舟一葉¶
載將春色到江南¶
　　江西婦女¶
　　　一葉芭蕉¶
何處移來一葉青似同羅扇鬭輕盈今宵風雨重門靜¶
<pb:KR4h0143_WYG_284-16b>¶
減却瀟湘幾㸃聲¶
　　儲氏¶
　　　雨後¶
夭桃灼灼倚窗前春色繽紛帶紫煙昨夜雨聲來枕上¶
惜花人醒不曽眠¶
　　馬間卿¶
　　　七夕¶
靈鵲成橋事有無人間今夜憶黄姑倚窗坐久秋聲動¶
<pb:KR4h0143_WYG_284-17a>¶
一葉西風到碧梧¶
　　　寄升菴¶
嬾把音書寄日邊别離經歳又經年郎君自是無歸計¶
何處青山不杜䳌¶
　　李玉英¶
　　　送春¶
柴扉寂寞掩殘春滿地榆錢不療貧雲鬢霓裳半泥土¶
野花何事亦愁人¶
<pb:KR4h0143_WYG_284-17b>¶
　　毛鈺龍¶
　　　冬夜¶
玉井無聲户已扃一庭霜月冷如凝誰憐寂寞書窗下¶
凍影梅花伴夜燈¶
　　劉氏¶
　　　故城過父友李公舊居¶
暮雲深鎖故城春綠樹蒼煙舊白蘋昔日高樓雙燕子¶
定巢無處往來頻¶
<pb:KR4h0143_WYG_284-18a>¶
　　王虞鳳¶
　　　春日閒居¶
濃陰栁色罩窗紗風送爐煙一縷斜庭草黄昬隨意緑¶
子規啼上木蘭花¶
　　桑貞白¶
　　　春宵¶
一鈎新月射房櫳拂拂春風入幕中啼鳥數聲醒枕夢¶
杜䳌花發半窗紅¶
<pb:KR4h0143_WYG_284-18b>¶
　　　秋夜¶
高飇颯颯動疎林剔起銀燈葺舊衾月上西窗人寂寂¶
隔林猶度搗衣砧¶
　　　寄逺¶
日暮登樓强自歌陌頭楊栁望中多思君書劍天涯客¶
三月春光有幾何¶
　　　春日即事¶
雨晴春暖百花香戯蝶游蜂各自忙也擬東郊踏青去¶
<pb:KR4h0143_WYG_284-19a>¶
門前流水又斜陽¶
　　董少玉¶
　　　裁衣¶
芙蓉江北雁飛飛燕子磯邊人未歸只怕沈郎腰已瘦¶
遲迴難寄舊時衣¶
　　　海棠花¶
小樓風定月初斜紫玉新枝綰落霞睡起不堪重秉燭¶
春來愁殺海棠花¶
<pb:KR4h0143_WYG_284-19b>¶
　　齊景雲¶
　　　贈别傅生¶
一呷春醪萬里情斷腸芳草斷腸鶯願將雙淚啼為雨¶
明日留君不出城¶
　　周潔¶
　　　登樓¶
憑䦨一望白雲重松竹蕭森裛露濃樹外連漓流不斷¶
依稀如聴秣陵鐘¶
<pb:KR4h0143_WYG_284-20a>¶
　　　戲諸姊作假花¶
鏤花雕葉百般新巧手分明遂奪真自是深閨無定鑒¶
金錢輸與弄虚人¶
　　邢慈靜¶
　　　靜坐¶
荆釵裙布念重違却掃焚香自掩扉莫向吹簫羨嬴女¶
多年已辦五銖衣¶
　　屠瑶瑟¶
<pb:KR4h0143_WYG_284-20b>¶
　　　秋夜贈七襄¶
綺閣知音總不羣挑燈刺繡薛靈芸夜涼明月低繩户¶
猶簡蘭閨倒薤文¶
　　　送外¶
蕭蕭梧葉作秋聲況復征人欲逺行此去西泠煙草碧¶
月高霜落水痕清¶
　　沈天孫¶
　　　春日送七寳娣歸寜¶
<pb:KR4h0143_WYG_284-21a>¶
一曲驪歌淚暗垂香車陌上過春荑闗情最是蘼蕪草¶
何必楊枝綰别離¶
　　　贈湘靈二首¶
芙蓉兩頰映羅衣笑拂釵頭雙鳳飛仿彿疑施青步障¶
知君能解小郎圍¶
栁眼低垂䕶墨池菱花掩映逺山眉輸卿刀尺工挑錦¶
夜夜燈前借履綦¶
　　　花燭詞贈王蕙芳¶
<pb:KR4h0143_WYG_284-21b>¶
比翼雙飛宿上林流蘇掩映合歡衾香奩賦就憐蘇蕙¶
織出迴文寄錦心¶
　　　秋夜¶
蟲飛紈扇早知秋明月穿牕照畫樓洒淚兩行何處落¶
臨風寄向故園流¶
　　袁九淑¶
　　　燈詞¶
家家行樂管絃催火樹千枝向夜開見說南鄰祠太乙¶
<pb:KR4h0143_WYG_284-22a>¶
笑聲一片踏歌來¶
　　王鳳嫺¶
　　　燕子樓¶
燕子樓頭燕子回何年鶴去見歸來相思怨結東風淚¶
洒向殘花已剩灰¶
　　張引元¶
　　　戊申上元寫懷¶
欲向空門淨六塵松龕蒲簟度芳春病容消瘦慵梳洗¶
<pb:KR4h0143_WYG_284-22b>¶
一任東風冷笑人¶
　　　燕子樓¶
人自傷心春自回倚䦨愁覩燕歸來玉簫吹斷秦樓曲¶
贏得紅顔鏡裏灰¶
　　張引慶¶
　　　燕子樓¶
雒陽三月雨如煙添得離人思黯然惆悵秦樓分鳳侣¶
青燈寒月自年年¶
<pb:KR4h0143_WYG_284-23a>¶
　　陸卿子¶
　　　萬厯宫詞¶
蘭&KR0581;蕭條白露凝夜深臺殿起秋聲君恩何處中天月¶
一片清光處處明¶
　　徐媛¶
　　　别曹孃¶
木落西風萬壑幽忍將離思為君留碧雞闗外淒涼月¶
偏照蠻雲夜夜秋¶
<pb:KR4h0143_WYG_284-23b>¶
　　林玉衡¶
　　　小樓詠雪月口占¶
梅花雪月本三清雪白梅香月更明夜半忽登樓上望¶
不知何處是瑶京¶
　　姚氏¶
　　　即事二首¶
晚煙翠出草亭斜曲曲深村小築家幾㸃病鷗眠夜月¶
半林殘雪照梨花¶
<pb:KR4h0143_WYG_284-24a>¶
簾捲輕寒春帳空夢殘芳草雨催風隔牕陣陣聲偏急¶
狼籍庭前一夜紅¶
　　劉苑¶
　　　舟發羅水問侍女¶
門前瞬息是天涯剛是辭家便憶家試問羅江幾丫水¶
送人雲裏拾春花¶
　　黄幼藻¶
　　　夏日偶成¶
<pb:KR4h0143_WYG_284-24b>¶
深院塵消散午炎篆煙如夢晝淹淹輕風似與荷花約¶
為送香來自捲簾¶
　　　雨中看紫芍藥¶
粧樓初下自傾城冉冉香生繡户清厭說廣陵春色暮¶
胭脂和淚雨中傾¶
　　　武陵秋景¶
湖上芙蓉近小舟曉來清淚對花流吳州客自傷長夜¶
不為西風怨早秋¶
<pb:KR4h0143_WYG_284-25a>¶
　　　登樓望海¶
遥山層叠海雲開浴鷺飛鷗自去回春水茫茫天不盡¶
片帆浮動碧空來¶
　　㑹稽女郎¶
　　　新嘉驛題壁¶
杏紅衫子半蒙塵一盞孤燈伴此身恰似梨花經雨後¶
可憐零落舊時春¶
萬種憂愁訴與誰對人雖笑背人悲此時莫把尋長看¶
<pb:KR4h0143_WYG_284-25b>¶
一句詩成千淚垂¶
　　沈紉蘭¶
　　　秣陵道中風雨¶
剔盡寒燈風動幃長途況是客單衣無端燕子磯頭雨¶
一舫隨人到處飛¶
　　　早春憶外¶
映日初花隔檻明春風嬝嬝透寒輕傷心怕聴枝頭鳥¶
莫向王孫歸路鳴¶
<pb:KR4h0143_WYG_284-26a>¶
　　王氏¶
　　　金吾公忤璫削籍南還舟中感慰¶
驛路蕭條怯問津行囊檢拂舊緇塵故園松菊猶無恙¶
歸卧牛衣谷水濵¶
　　　奉勑太液池觀荷¶
御池清淺石粼粼滿徑紅蕖映白蘋水殿風來塵不到¶
叨陪鳳輦荷恩新¶
　　　春郊看杏花¶
<pb:KR4h0143_WYG_284-26b>¶
帝里驚看春色深杏林遥間栁條陰故園消息經春斷¶
極目憑䦨思不禁¶
　　　對雪¶
拂幌飄窗玉不如一庭寒色曉光餘閨中詩思同清潔¶
分付雙鬟莫掃除¶
　　　秋夜聞促織¶
錦字迴文織未成蘭房清夜坐深更蕭蕭絡緯啼煙草¶
催老秋光是此聲¶
<pb:KR4h0143_WYG_284-27a>¶
　　黄雙蕙¶
　　　和㑹稽女子¶
憔悴天涯對阿誰若為多露獨含悲空憐子夜孤亭淚¶
盡作霜楓帶雨垂¶
　　黄淑徳¶
　　　七夕¶
鵲駕成橋事若何年年今夕㑹星娥時人莫訝經年隔¶
猶勝人間長别多¶
<pb:KR4h0143_WYG_284-27b>¶
　　　春晚¶
春風日日閉深閨栁老花殘鶯自啼寂寞小牕天又暮¶
一鈎新月挂樓西¶
　　　秋晚¶
栁外慵蟬噪晚霞風牀書巻篆煙斜凭䦨自愛秋容淡¶
閒數殘荷幾朶花¶
　　項蘭貞¶
　　　送外赴試¶
<pb:KR4h0143_WYG_284-28a>¶
柳陰輕綰木蘭舟杯酒殷勤動别愁此去但看江上月¶
清光猶照故園樓¶
　　　詠梅¶
氷玉孤清世外姿姢姢新月上疎枝無情短笛休輕弄¶
未是春風㸃額時¶
　　吳令則¶
　　　憶玉之¶
春來草色想河闗逺道緜緜不可攀翻恨白雲飛去疾¶
<pb:KR4h0143_WYG_284-28b>¶
夕陽千里露童山¶
　　吳令儀¶
　　　夜¶
新月不來燈自明江天獨夜夢頻驚長年自是無歸思¶
未必風波不可行¶
　　方孟式¶
　　　江上聴潮¶
乗春畫舫一溪雲獨宿江舟待月明陡覺潮生驚夜語¶
<pb:KR4h0143_WYG_284-29a>¶
南天寒葉盡飛聲¶
　　　芝城寄女¶
莫問花開花落時幽芳不必鬭濃枝晝長無事香消篆¶
朝誦楞嚴暮誦詩¶
　　　憶舊¶
一别江潭月幾圎相憐人面不如前依稀舊日芳菲在¶
秋雨梧桐十二年¶
　　方維儀¶
<pb:KR4h0143_WYG_284-29b>¶
　　　春庭¶
煙含堤栁水瀠沙寄寓秦淮已作家一度空庭人寂寞¶
不知溪上落梅花¶
　　　春雨¶
春江新雨到牕西雲暗山光逺樹迷零落梨花飛欲盡¶
故園應有鷓鴣啼¶
　　　楚江懷吳妹茂松閣¶
空林隕葉暮烏啼雲水迢迢隔皖谿夜發蒼梧寒夢逺¶
<pb:KR4h0143_WYG_284-30a>¶
楚天明月照樓西¶
　　姚氏¶
　　　詠蒲扇¶
世間物性初無定百鍊剛成繞指柔何似雈蒲經織後¶
能將九夏變三秋¶
　　沈宜脩¶
　　　仲春寄表妹張倩倩¶
湖外青山别路長沈吟舊事總堪傷故園明月門前栁¶
<pb:KR4h0143_WYG_284-30b>¶
回首春風各斷腸¶
　　　秋夜¶
悲秋不是斷腸初風景依依雲影疎玉漏自殘燈自落¶
小牕斜月半庭虚¶
　　　茉莉花¶
如許閒宵似廣寒翠叢倒影浸氷團梅花宜冷君宜熱¶
一樣香魂兩樣看¶
　　葉紈紈¶
<pb:KR4h0143_WYG_284-31a>¶
　　　春日感懷¶
羅袂消殘舊日香啼痕幾度濕年芳無情懶向東風立¶
有恨誰憐一夢長¶
　　　秋日偶題¶
一番揺落一番嗟咫尺天涯夢裏家莫道秋來不憔悴¶
滿庭都是斷腸花¶
　　葉小鸞¶
　　　雨夜聞簫¶
<pb:KR4h0143_WYG_284-31b>¶
紗牕徙倚倍無聊香燼熏爐懶更燒一縷簫聲何處弄¶
隔簾㣲雨濕芭蕉¶
　　　别蕙綢姊二首¶
歳月驚從愁裏過夢魂不向别中分當時最是無情物¶
疎栁斜陽若送君¶
枝頭餘葉墮聲乾天外淒淒雁字寒感别却憐雙鬢影¶
竹牕風雨一燈看¶
　　　詠畫屏美人二首¶
<pb:KR4h0143_WYG_284-32a>¶
庭雪初消月半鈎輕漪月色共相流玉人斜倚寒無那¶
兩㸃春山日日愁¶
紅深翠淺最芳年閒倚晴空破綺煙何似美人腸斷處¶
海棠和雨晚風前¶
　　　送蕙綢姊二首¶
絲絲楊栁拂煙輕總為愁人送别情惟有流波似離恨¶
共將明月伴君行¶
緑酒盈尊未及銜那堪津樹引征帆情知此别難留住¶
<pb:KR4h0143_WYG_284-32b>¶
相對無言濕杏衫¶
　　　游仙詩¶
可是初逢萼緑華瓊樓煙月幾仙家坐中聴徹涼州曲¶
笑指牕前夜合花¶
　　張倩倩¶
　　　憶舊¶
故人别後杳沈沈獨上高樓水國陰鴻雁不傳千里恨¶
天涯流落到如今¶
<pb:KR4h0143_WYG_284-33a>¶
　　　過行春橋¶
行春橋上月如鈎行春橋下月欲流月光到處還相似¶
應照銀屏夢裏愁¶
　　　春日¶
春衫帶綰縷金綃晝永空閒碧玉簫情到寄將何處好¶
曲欄干外折紅蕉¶
　　沈憲英¶
　　　憶李玉照¶
<pb:KR4h0143_WYG_284-33b>¶
樓上春深乳燕來半簾花影自徘徊子規聲裡黄昬月¶
叫斷東風夢不回¶
　　　花下憶瓊章姊¶
弱水蓬山夢不分紅箋無處寄行雲海棠睡醒清宵月¶
影入紗牕疑是君¶
　　沈華鬘¶
　　　春夜憶昭齊姊¶
春寒香靜月朧朧閒捲湘簾罷繡工蘭燼含花人不寐¶
<pb:KR4h0143_WYG_284-34a>¶
獨吟殘句送歸鴻¶
　　顧若璞¶
　　　宫詞¶
垂栁千條拂御墀涼風初到影娥池銀筝玉笛花前奏¶
不唱班姬團扇辭¶
　　武氏¶
　　　初入南國¶
南國初入便神清步步新秋送水聲金縷兩行濃夾栁¶
<pb:KR4h0143_WYG_284-34b>¶
灘雲如染照山明¶
　　　晉臺獨夜¶
晉臺玉鏡照春流綠草朱鱗步步幽百子帳頭香自暖¶
銀牀歸坐夜懸鈎¶
　　翁桓¶
　　　重過西湖¶
風風雨雨鳥空啼草緑山腰水滿隄畫閣己傾歌舞散¶
十年重到六橋西¶
<pb:KR4h0143_WYG_284-35a>¶
　　倪仁吉¶
　　　宫意圖¶
調入蒼梧斑竹枝瀟湘渺渺水雲思聴來記得華清夜¶
疎雨銀釭獨坐時¶
　　　彈琴¶
梨花小院午風輕謾理氷絲入太清一片梧桐心未死¶
至今猶發斷腸聲¶
　　　四時宫意(錄二首/)¶
<pb:KR4h0143_WYG_284-35b>¶
秋到長生巧太多正逢牛女㑹天河蛛絲𤓰菓無心祝¶
百子池頭月蕩梭¶
屏山六曲水雲鄉夜雨頻添甲帳涼枕畔香殘眠未穩¶
下簾驚醒睡鴛鴦¶
　　周淑禧¶
　　　杜康廟¶
酺有新糟醊有醨杜康橋上客題詩最憐苦相身為女¶
千載曽無儀狄祠¶
<pb:KR4h0143_WYG_284-36a>¶
　　湯文玉¶
　　　司吾春游詩¶
山雨初晴洗佛螺春風處處揭青莎米香不倦溪邊路¶
多少飛紅趁韤羅¶
　　謝五娘¶
　　　初夏¶
庭院薰風枕簟清海榴初發雨初晴香銷夢斷人無那¶
聴得新蟬第一聲¶
<pb:KR4h0143_WYG_284-36b>¶
　　　春日偶成¶
乳燕銜泥春晝長倚䦨無語立斜陽桃花紅雨梨花雪¶
相逐東風過粉牆¶
　　　初夏¶
啼鳥聲中午夢回篆香重撥已成灰東風似恨春歸去¶
吹送楊花入戸來¶
　　　小園即事¶
翠竹蒼梧手自栽芙蓉未秀菊先開小軒睡起日將午¶
<pb:KR4h0143_WYG_284-37a>¶
黄葉滿庭山雨來¶
　　　感懷¶
四面簾垂碧玉鈎重重深院鎖春愁天涯行客無歸信¶
花落東風懶下樓¶
　　　春夜¶
銀燭燒殘夜漏聲畫屏香案影孤清一庭春色無人管¶
分付梨花伴月明¶
　　黄媛貞¶
<pb:KR4h0143_WYG_284-37b>¶
　　　山村¶
春山春水碧依依草屋風輕燕子飛行到半坡亭小住¶
野雲何事亦來歸¶
　　　貴陽廨中¶
天涯二月早芳菲官舎何曽逺翠㣲如此溪山堪累月¶
杜䳌猶道不如歸¶
　　曹夀奴¶
　　　寄外¶
<pb:KR4h0143_WYG_284-38a>¶
　去作西湖十日期經年猶滯謝公池别來夜夜雙行涙¶
　只有珊瑚舊枕知¶
　　　徐簡簡¶
　　　　宫詞二首¶
　沈香亭子玉勾闌遍植名花按月看第一莫栽紅芍藥¶
　此花開日定春殘¶
　庭院沈沈盡日扃自將書法學蘭亭中官領得芙蓉粉¶
　催入長春寫御屏¶
<pb:KR4h0143_WYG_284-38b>¶
　　　　寄懷¶
　夾岸垂楊巻落花春風咫尺是天涯重門深鎖樓中燕¶
　獨有王孫不在家¶
　　　江娥¶
　　　　戊戌除夕守歳和王孫作¶
　仙茆筆秃硯成氷守歳無聊寢復興栢葉酒香缾已罄¶
　小窗留得隔年燈¶
御選明詩巻一百十五¶
