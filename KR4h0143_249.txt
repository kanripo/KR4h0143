# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:47.212344
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷五十二
<pb:KR4h0143_WYG_249-1a>¶
　欽定四庫全書¶
御選明詩巻五十二¶
　　五言律詩三¶
　　　管訥¶
　　　　遊寳林寺¶
　金碧絢樓臺禪闗向此開水分雙澗出雲擁萬峰来古¶
　佛遺香火殘僧話刧灰黄塵吾老矣何幸一徘徊¶
　　　　獨坐¶
<pb:KR4h0143_WYG_249-1b>¶
　獨坐茅堂上長吟不下牀亂書堆几席疎雨過陂塘野¶
　燕衝簾入汀花度水香應須存晚計次第學耕桑¶
　　　　發新河次韻¶
　自忝王門禄頻年此地過秋風迴逺道暮雨宿新河白¶
　浪鷗邉小青山鴈外多客杯相慰藉一酌總恩波¶
　　　　田家¶
　偶過吳家墅殘陽半掩扉逺汀低樹密小徑雜花稀新¶
　酒浮篘釅鮮鱗墜釣肥年来任疎懶一醉即忘歸¶
<pb:KR4h0143_WYG_249-2a>¶
春城俯平野草色静柴門魚蟹舟中市桑麻屋後村遣¶
兒招社飲為客置盤飱老計能如此陶然付一尊¶
　　　従征古州蠻迴塗紀驛¶
　　　　發靖州¶
晨發渠陽郡歸心一惘然離家今五月為客已中年暮¶
雨行人裏春泥去馬前洪江明日到沽酒上官船¶
　　　　洪江¶
夜過安江驛停舟不敢行亂山蔵月色暗石鼓灘聲千¶
<pb:KR4h0143_WYG_249-2b>¶
里従軍事中宵感客情不眠聊伏枕天白更東征¶
　　　　江口¶
江口何年驛過逢欲雨天居人張夜火使客還春船雲¶
起崇山外江通漵浦前鸕鷀灘已過今夕解衣眠¶
　　　　武溪¶
武陵溪上驛因紀武陵名樹列千旗勢江喧萬鼓聲生¶
苗今向化落草久無兵好載桐艚酒沿山看晚晴¶
　　　　怡溶¶
<pb:KR4h0143_WYG_249-3a>¶
王程不敢緩四日下辰陽古木将軍廟春波使者航城¶
依山勢險江納雨聲長莫上觀瀾閣傷心在異鄉¶
　　　　清浪¶
天設非常險舟航豈易過大風掀逆浪暗石起盤渦行¶
路難如此垂堂意若何榜人殊可怪不住唱蠻歌¶
　　　　武口¶
擾擾天涯客悠悠武口船年光雙髩裏春事百花前浮¶
世身如寄還家夢屢牽明朝過湖去風熟片帆懸¶
<pb:KR4h0143_WYG_249-3b>¶
　　　　明山¶
已遂南遊興歸帆過洞庭浪花風裏白汀草雨中青一¶
㸃塵無染千杯酒已醒好将江叟笛吹與老蛟聴¶
　　　江行二首¶
夜度繁昌夾雲帆萬斛船㟁燈疎樹裏江笛晚風前水¶
急潮迴渚江空月在川年年来復往華髮漸盈顛¶
行行㡬百里又過十三磯宿鴈逢沙落驚鳬帶水飛山¶
寒花寂寞江晚樹依稀自笑無家客他鄉亦當歸¶
<pb:KR4h0143_WYG_249-4a>¶
　　顧禄¶
　　　憩山中古寺¶
行春過逺村鞍馬憩山門畫壁神儀古鐫厓佛像尊鼠¶
翻殘瓦墜龍出小池渾亦欲詢興廢苔碑字半昬¶
　　　懐思復錢先生¶
每憶錢夫子才名世少同賦傳羅刹盛詩擬拾遺工儒¶
術翻多誤官資惜未崇空令虞學士期薦玉堂中¶
　　　次韻夜泊二首¶
<pb:KR4h0143_WYG_249-4b>¶
海近潮初上江清天倒流故鄉頻入夢此地獨維舟落¶
鴈沈霜鏡潛魚避月鉤不眠催早發歴歴數更籌¶
城郭還依舊人民似昔非故鄉南去逺奉使北来稀水¶
落波聲小天空月色㣲客舟随處宿浪跡㡬時歸¶
　　王翰¶
　　　龍江别意¶
送客都門道旗亭酒一尊雨餘芳草合風定落花繁曉¶
樹連雲暗春江帶雨渾明朝定相憶遥望一銷魂¶
<pb:KR4h0143_WYG_249-5a>¶
　　　題山居幽趣圖¶
幽人愛岑寂林下築幽居觸石雲生谷通泉溜決渠鶴¶
眠春院静猨去晚林疎時有採芝客商歌振碧虚¶
　　　山居幽趣¶
買得青山好林居事事清晚忩分竹色夜枕落泉聲露¶
滴琴書潤雲随杖几生未能脱簪笏猿鳥漫忘情¶
　　　過九江府¶
早發潯陽岸秋風鴻鴈髙谷容通窈窕江色變蒲萄堅¶
<pb:KR4h0143_WYG_249-5b>¶
壁雄千雉危檣艤萬艘琵琶亭下水猶似響檀槽¶
　　劉秩¶
　　　冬日即事¶
縣邑干戈後城空景寂寥山寒雲釀雪江晚月通潮壯¶
士征衫薄将軍戰馬驕只今邉境上誰是霍嫖姚¶
　　甘瑾¶
　　　題何梅閣山居¶
迹不到城市逢人無厚顔一瓢風外樹雙屐雨中山流¶
<pb:KR4h0143_WYG_249-6a>¶
水春喧碓歸雲暮掩闗憂時心未已祇益髩毛斑¶
　　　題張氏竹園别業¶
避難疎狂客長貧少定居採芝空有曲種樹豈無書擬¶
製東山屐看馳下澤車肯容疎懶迹来與狎樵漁¶
　　　梅溪宿徐橘隠者寓舍别後寄謝¶
不見故人久吟愁入髩絲試呼村舍釀細論草堂詩夜¶
雨西忩燭春風别墅棊滄洲如有約嵗晚共襟期¶
　　蕭翀¶
<pb:KR4h0143_WYG_249-6b>¶
　　　奉呈子髙劉先生¶
剪燭臨清夜開軒對白雲眠遲詩共賦歌罷酒初醺風¶
起松聲近溪迴野色分别来愁思滿南鴈正紛紛¶
　　　余自流江将歸南溪劉先生亦還珠林賦此别¶
　　　伯昻諸友¶
白紵明春雪清尊注晚霞客行天共逺人醉月初斜武¶
岫神仙宅珠林處士家東歸三十里好為寄梅花¶
　　　宿平陸村¶
<pb:KR4h0143_WYG_249-7a>¶
昔年曾此宿今日是重遊兵後人煙少村中草樹稠霧¶
開螢照夜月霽鴈鳴秋明發前塗去逢人問鎮州¶
　　白笵¶
　　　薊州¶
西来山盡處始見薊州城地擁三門峻天迴一面平人¶
煙多戍卒市語雜番聲回首松亭道秋風㡬日程¶
　　盧昭¶
　　　送周仕宣南臺典史賦采香徑¶
<pb:KR4h0143_WYG_249-7b>¶
遥憐采香徑還憶種香時緑水縈蘭棹青娥駐綵旗盈¶
盈春滿把冉冉碧含滋持贈鍾陵去芬芳慰所思¶
　　朱應辰¶
　　　秋夜¶
鼓角動譙樓星河爛不收梧桐雙井月砧杵一城秋坐¶
久銷清夜時危易白頭舊遊零落盡歸興滿南州¶
　　李敬¶
　　　復登方丈小樓次孟學韻¶
<pb:KR4h0143_WYG_249-8a>¶
古寺經行處髙懐愜晚秋白雲巖際塔紅樹水邉樓月¶
露天光近金銀夜氣浮逺公應好客寧惜片時留¶
　　朱昇¶
　　　送人歸越¶
百戰一身存生還獨有君越山臨海盡吳地到江分暮¶
郭留晴靄荒林翳夕曛歸塗當嵗晚霜葉落紛紛¶
　　杜環¶
　　　題畫¶
<pb:KR4h0143_WYG_249-8b>¶
每愛江山趣停杯看畫頻千峰青不㫁萬里碧無垠雲¶
樹參差晚鷗波浩蕩春扁舟何處客飄泊正愁人¶
　　陳伯康¶
　　　寄郕縣喻知縣¶
寄語郕州長何時過洛中相看兩舍許不得一尊同客¶
思瞻秋月鄉書遲早鴻覃懐臨别處每憾大悤悤¶
　　俞貞木¶
　　　題王孟端山水¶
<pb:KR4h0143_WYG_249-9a>¶
喬木靄春霽野水浸平沙山脊浮雲合巖腰細路斜攜¶
琴向江寺沽酒到漁家歸去幽居晚山童埽落花¶
　　薛敬¶
　　　與范宣之何約之重遊隠學寺¶
薄言山寺去兩度出東郊湖草添新漲山禽改舊巢煙¶
霞野衲路鹿豕故人交鐘磬雲深處来聴㡬度敲¶
　　吳舜舉¶
　　　秋日¶
<pb:KR4h0143_WYG_249-9b>¶
覽物悲揺落傷時厭亂離二毛潘岳賦三峽杜陵詩壁¶
潤蝸行字忩晴喜吐絲物情還自適人事苦難期¶
　　張時¶
　　　過枝江縣¶
近峽江逾窄推篷路轉斜丹青山外寺紅白雨中花暮¶
警官船鼓晨吹野戍笳亂雲千萬里何處是京華¶
　　蕭岐¶
　　　入閩¶
<pb:KR4h0143_WYG_249-10a>¶
自入閩中道偏諳物外情田従山下種船向石稜行海¶
味空多族榕根盡倒生連城公館好驛使逺相迎¶
　　陳鈞¶
　　　題金山壁間畫¶
空翠忽入户飛来何處峰人家多傍樹僧寺不聞鐘流¶
水衝橋急閒雲出岫慵何當撫琴坐願學卧遊宗¶
　　王紳¶
　　　早行¶
<pb:KR4h0143_WYG_249-10b>¶
孤館驚殘漏登塗竟若迷山形存隠約地勢失髙低薄¶
曙欺殘月哀猨和早雞忽聞飛瀑響已過石橋西¶
　　劉璉¶
　　　自武林至丁郭舟中雜興¶
晚来風勢歇又見日臨曛逺岫留赮彩疎星耿薄雲波¶
流璧月動舟過鏡天分何處危樓上歌聲静夜聞¶
寂寞空江上漁舟起暮煙明湖天際闊落日霧中圓宿¶
鷺毛衣潔歸鴉羽翼聮故山千里隔悵望日悽然¶
<pb:KR4h0143_WYG_249-11a>¶
重到昔遊地茫然惑去塗髙原深蔓草沃野浸平湖水¶
闊蛟虬横山空鳥雀呼淒涼今古意落日片帆孤¶
　　貝翺¶
　　　曉望¶
雞鳴雙闕曙山翠漸霏㣲日映金宫上雲依玉殿飛萬¶
方秋貢入千騎早朝歸自笑何為者緇塵滿素衣¶
　　王佐¶
　　　戊戌客南雄¶
<pb:KR4h0143_WYG_249-11b>¶
寂寞江城晚依依獨立時迴風低鴈鶩返照散旌旗家¶
在無人問愁来只自知㡬回揮涕淚忍誦北征詩¶
　　　憶舍弟彦常¶
庭草秋仍緑江楓晚漸稀年光随水去功業與心違逺¶
海猶傳箭殊方未授衣翩翩南去鴈故作一行飛¶
　　李徳¶
　　　寄馮朝泰¶
金陵昔㑹面一别杳無音故國秋雲合大江春水深宦¶
<pb:KR4h0143_WYG_249-12a>¶
情同契闊老景各侵尋縦有衡陽鴈何由寫宿心¶
　　　金陵逢趙汪中¶
十年長契闊萬里各分飛歧路風煙杳江湖消息稀加¶
餐俱努力訪舊各沾衣春草無勞緑王孫自不歸¶
　　　立秋日登漢陽朝宗樓懐鄉中諸友¶
湖山興不淺而我亦淹留得罪緣㣲禄懐君屬早秋澹¶
雲鄉樹逺孤月旅情幽借問衡陽鴈何時到廣州¶
　　趙介¶
<pb:KR4h0143_WYG_249-12b>¶
　　　聴雨¶
池草不成夢春眠聴雨聲吳蠶朝食葉漢馬夕歸營花¶
徑紅應滿溪橋緑漸平南園多酒伴有約候新晴¶
　　林鴻¶
　　　題福山寺陳鉉讀書堂¶
窮經不出户一室古珠宫燈影秋雲裏書聲晚磬中開¶
忩明竹雪散帙落松風料得無人到焚香對逺公¶
　　　春日遊道山亭¶
<pb:KR4h0143_WYG_249-13a>¶
危亭臨絶頂勝槩昔曾聞野酌薫花氣閑心狎鳥羣簷¶
前看落日衣上見歸雲半醉題詩去仙凡下界分¶
　　　留别蔡秀才原¶
别離無逺近暫去亦傷神正是千山雪誰悲獨往人江¶
空螺女夜花暗冶城春不見同遊侶酣歌淚滿巾¶
　　　塞上逢故人¶
五陵攜手罷疋馬各天涯出塞難為客逢君似到家後¶
期如夢寐前路正風沙只好長安陌垂鞍醉落花¶
<pb:KR4h0143_WYG_249-13b>¶
　　　月夜酌别龍秀才¶
共向孤城别愁為永夜吟一竿滄海去千里白鷗心短¶
髮秋同老清尊月共斟冶城多酒伴遲爾寄徽音¶
　　　送周生往雷州¶
寧親歸未得念子復南征風雨孤舟别滄波㡬日程絓¶
帆辭海國吹笛上邉城旅館知相憶新秋有鴈聲¶
　　　送殷秀才之武功¶
送君逺行役覲省入西秦五月臺江水孤舟去國人蒼¶
<pb:KR4h0143_WYG_249-14a>¶
山低戍壘野日暗行塵無限同遊意分攜淚滿巾¶
　　　早秋有述寄林八先輩¶
澤國風雨後貧居離索情亂蛩鳴曙井一葉落秋城薤¶
簟邀涼早荷衣却暑輕清泠臺下路攜手㡬時行¶
　　　夜泊淮隂¶
泊舟淮水次津樹暗蕭蕭逺火明漁舫長吟倚客簫夜¶
鐘聞古寺寒月照歸潮莫近啼猿處愁多夢更遥¶
　　浦源¶
<pb:KR4h0143_WYG_249-14b>¶
　　　春日旅懐¶
别後猶飄泊春来倍歎嗟花開今日少人憶故園賒細¶
雨連山暝清溪入郭斜慈闈在何處欲望暮雲遮¶
　　　贈張潁州¶
迢遞浮淮泗淒涼過潁州水隂孤館夕草色半城秋才¶
薄慙王事吟多惜宦遊不逢張太守那得蹔相留¶
　　　和干先生¶
秋城黄葉下聞笛淚沾衣乍雨千峰出殘陽一鳥歸客¶
<pb:KR4h0143_WYG_249-15a>¶
貧知已少鄉逺去人稀何事荆南道逢君始可依¶
　　黄𤣥¶
　　　丹陽道中¶
五陵為客久儒服滿塵埃望闕無知已還鄉愧不才山¶
隂殘雨度河廣㫁雲開歸去多朋舊春城共酒杯¶
　　　河上立春¶
故國㡬時别殊鄉今早春青陽開霽雪殘日送歸人漸¶
與雲霄隔空驚嵗月新不堪零落處愁淚滿衣巾¶
<pb:KR4h0143_WYG_249-15b>¶
　　周𤣥¶
　　　春日懐海上知已¶
洛中無負郭渭曲久垂綸偶值唐生笑誰憐蔡澤貧鶯¶
花迷去路萍梗度芳春寥落懐知已臨風淚滿巾¶
　　　九仙山期海上人不至¶
久闕東山賞煙蘿欲卧遲金霞尋曉望玉樹候秋期九¶
鯉何曽返三花未可窺南歸有𤣥鶴書此報君知¶
　　林敏¶
<pb:KR4h0143_WYG_249-16a>¶
　　　寄山中人王錫¶
野服逢山客探𤣥輔嗣甥蘇門風外嘯盤谷醉中行候¶
館迷征鴈春城過曉鶯佇看花落盡思爾豁吟情¶
　　趙迪¶
　　　冬夜感懐¶
窮冬天地閉積雪暗河闗身世随孤鴈家林隔萬山江¶
聲頻積夢燈影對愁顔遥夜心千里瀟瀟兩髩斑¶
　　唐泰¶
<pb:KR4h0143_WYG_249-16b>¶
　　　過黄𤣥之山居¶
半生流落意相見但依依卧病看春盡愁心對客稀砌¶
花飄磵户畦藥映園扉莫怪頻来此滄洲興不違¶
　　宋禧¶
　　　送友人¶
老去復相見别来今㡬年窮鄉君再到多病我堪憐渡¶
水山雲薄當樓海月圓客邉愁送客頭白聴啼䳌¶
　　　次韻徐性全同宿小山陳氏書樓有作¶
<pb:KR4h0143_WYG_249-17a>¶
出郭天猶暖登山興獨深雨餘初衣褐秋盡未聞砧黄¶
葉經過處青燈故舊心客樓頻對榻倡和有清吟¶
　　徐尊生¶
　　　松江陸氏耕隠軒¶
吳下陸龜䝉超然太古風圩邉施蟹籪澤畔築牛宫香¶
稻三千頃髙堂八十翁隠名逃不得傳過大江東¶
　　梁寅¶
　　　旅舍¶
<pb:KR4h0143_WYG_249-17b>¶
寥闊山林跡淒涼江海情巴歌従客好楚服為人輕把¶
劒秋風起憂時白髮生黄金雖所貴未敢論縦横¶
　　　京城和蔡淵仲旅夕¶
巻幔迴飇入題詩急雨催地髙天喜近雲散月還来玉¶
漏因寒澀金門待曙開仙宫聞教樂應奏上之回¶
　　　對雨¶
飛雨山棚爽繁雲竹巷迷翠藤低拂石黄葉澹霑泥樹¶
杪盤飢鶻牆根泣露雞園夫桔橰廢流水滿青畦¶
<pb:KR4h0143_WYG_249-18a>¶
　　韓奕¶
　　　海雲南軒¶
巖内古禪居雲霞百頃餘頻過如住近久客似来初露¶
竹晴簷冷松風夜閣虚願陪賔主後終老讀殘書¶
　　　曉發¶
忽念離家久寒江冒曉行逺帆疑不動殘月似初生樹¶
密知村近霜寒覺袂輕老来應少出訪舊獨多情¶
　　　晚步¶
<pb:KR4h0143_WYG_249-18b>¶
客愁思散步力疾下髙堂水暖知魚樂林幽識蕙香無¶
風花信少不雨菜畦荒解后西鄰叟閒談到夕陽¶
　　　偶意¶
殘雪浄園池春風動栁枝貧還存舊業身老見清時留¶
客嘗新酒教孫誦古詩青山頻在望思欲問歸期¶
　　　次坦菴韻¶
乍逢雖少慰遽别又長思漫具尋山屐空歌伐木詩鶯¶
啼憐日暮花發笑年衰蕭散江湖興應知不可期¶
<pb:KR4h0143_WYG_249-19a>¶
　　　獨卧¶
髙堂四壁空白首卧衰翁往事浮雲散餘生落日同早¶
蟬鳴栁樹晚蝶繞幽叢惟有青山色多情在望中¶
　　王履¶
　　　南峰頂¶
搔首門青天曽聞李謫仙頓歸貪静客飛上最髙巔氣¶
吐鴻濛外神超太極先茅龍如可借直到五城邉¶
　　陶宗儀¶
<pb:KR4h0143_WYG_249-19b>¶
　　　南村雜賦¶
平生躭逸趣久矣謝浮榮計左真鳩拙形臞類鶴清晚¶
風谿艇釣春雨石田耕此日容衰老徜徉樂太平¶
屋小長林束村深四水通睡因閑處熟愁向醉時空鵞¶
鴨春波緑牛羊晚照紅嵗輸公賦足泚筆紀田功¶
門對山殊逺谿回路覺賒入城因買藥租地為栽花草¶
草杯盤數悠悠興緒嘉今年官税急月下響繰車¶
編圖従入甲養子慮添丁閣筆焚三䇿攜鋤帶一經語¶
<pb:KR4h0143_WYG_249-20a>¶
多鄰叟醉妖勝里巫靈俗薄何須較柴門盡日扃¶
徑㣲深草沒橋仄亂雲蔵簷角聮漁屋籬根繫野航雨¶
餘晴溜碧天迥晚山蒼回首闗河隔并州是故鄉¶
家貧田亦瘦身惰體全疎囊錦新吟藁篋藤舊著書小¶
童能理櫂稚子學将車何幸無榮辱長年此逸居¶
客分疎雨去人帶㫁煙耕地曠乾坤大心閒景物清藥¶
材書劵貰琴直典衣更嵗嵗西疇秫深憑送此生¶
池塘纔半畝浦漵走三江㫁壟春煙犢疎籬夜雪厖消¶
<pb:KR4h0143_WYG_249-20b>¶
揺浮晚艇寄傲倚南忩采藥鹿門逺誰能逐漢龎¶
遥岑浮碧漢長泖䕶青林地僻人家少泥融虎跡深闗¶
河南北夢風雨短長吟覽鏡憐遲暮鬅鬙雪一簪¶
徑竹霏香細籬花鬭色多捲簾黄犢雨把釣白鷗波清¶
士攜琴訪諸生載酒過有時香一篆髙枕到南柯¶
　　　南村後雜賦¶
路直華亭谷林蔵處士家葵菘浮雨甲秔秫吐晴葩塒¶
羽肥堪縛谿鱗巨易叉客来留共酌濁酒不須賒¶
<pb:KR4h0143_WYG_249-21a>¶
甲第多荒址茅茨獨老翁杖藜山逺近舟檝泖西東草¶
色蒹葭外秋聲絡緯中郊居端不惡此趣許誰同¶
槿樹成籬落松脂化茯苓閑開籠鶴柵時過狎鷗亭汗¶
簡修書史持杯閲酒經塵纓終不縛何愧草堂靈¶
谷口蘭宜佩庭前草不薅番田栽薯蕷縛架引葡萄杜¶
甫十分瘦元龍一世豪賣書買農具作業豈辭勞¶
道陿循虚曲橋低與岸平風前松子落雨後竹姑生向¶
此得閒趣自来無宦情烏巾方竹杖林下一田更¶
<pb:KR4h0143_WYG_249-21b>¶
江海謀生拙園田引興長徑分黄菊本池種白魚秧瘞¶
筆營山竁横琴布石牀俗氛飛不到一曲水雲鄉¶
草徑牛羊熟雲林鳥雀馴九峰三可攬一室四無鄰世¶
治方為樂身安豈厭貧涼風北忩下未讓葛天民¶
農事年年在家常頓頓謀拾樵驅赤脚舂粟課蒼頭屋¶
破何曽補人生本自浮賦歸歸未得長夜夢台州¶
雨社来巢燕晴衙散蜜蜂螙書魚繭實透墨麝香濃幽¶
夢回髙枕新詩入短笻一經今白首自怪此生慵¶
<pb:KR4h0143_WYG_249-22a>¶
僻壤居偏樂幽懐老自添鍊丹温候火丸藥捲風簾雨¶
過魚蝦美春来筍蕨甜長年無一事治世等黄炎¶
　　　元日試筆次張泉民讀書莊雜興八首¶
素履安吾分深居去俗嫌襟懐髙莫儗材力老逾添翰¶
古兼行楷經明法謹嚴鶴書還赴隴光耀起幽潛¶
自将茨覆屋逺勝樹為巢徑曲苔花匝谿回浪影交栁¶
隂維釣艇竹裏搆行庖我欲頻相訪談詞愧草茅¶
道在寧謀食時清不慮貧弟兄三俊彦天地一閒人攬¶
<pb:KR4h0143_WYG_249-22b>¶
鏡菱花曉開尊竹葉春文成五色錦采采濯芳津¶
松樹㑹巢鶴溪流可浣花步鳴蒼玉珮閒鍊紫金沙揮¶
麈懐王衍横琴仰瓠巴有時因客到沽酒向西家¶
生平甘淡薄質稟甚清通經史沈潛裏溪山笑傲中夢¶
游天禄閣詩寄蕊珠宫自是神仙骨塵凡迥不同¶
懶騎金匼匝喜弄玉參差宇宙清寧日山林老耄時處¶
中知守節履正在觀頤白髮磻溪釣飛騰未可期¶
鄉里陳留逺才名二十餘文章宗太史詩法嫓黄初避¶
<pb:KR4h0143_WYG_249-23a>¶
地僑淞水誅茅結草廬功名諸弟貴問候列華裾¶
搆室延虚白臨書𢷬硬黄但祈年大有安問世炎涼苜¶
蓿堪羞饌芙蓉可集裳夀齡過八十無夢到鵷行¶
　　　次姚憲僉原禮韻簡上人古鏡¶
九山多勝槩此地一叢林石路循清澗茅堂枕碧岑狐¶
来聴説法遊衲問安心虎樹髙千尺師寧不嗣音¶
林日遲遲静溪雲淰淰輕雜花閒自落幽草細無名慨¶
我朱顔老傷情白髮明何繇湔垢累問道立前榮¶
<pb:KR4h0143_WYG_249-23b>¶
　　　元宵¶
總説春来好春来尚寂寥江山緘媚景風雨過元宵室¶
白燈花燦罏紅火力饒杯盤兒女進懶赴北鄰招¶
　　　十六夜獨酌¶
今夕非凡夕璚樓影尚彌纔經一日隔未覺半分虧再¶
索新篘酒還賡昨賦詩舉杯邀對酌真足暢幽期¶
　　　閲耕¶
上國曽辭聘南村且閲耕心安閒自適肌瘦老逾清趣¶
<pb:KR4h0143_WYG_249-24a>¶
向琴中得詩従枕上成平生隨造物多幸見升平¶
　　　簡顧秀才¶
地偏春自勝市逺客尤稀草閣開清晝谿航載落暉雜¶
花晴簌簌輕燕晚飛飛問訊東鄰老還容覓釣磯¶
　　　南村對雨¶
雨氣連村白溪流觸㟁渾餘寒欺鳥雀清潤溼琴尊修¶
竹明如洗長楊翠作屯草堂初睡起曳履掩柴門¶
　　　九月朔日庭前白菊開花¶
<pb:KR4h0143_WYG_249-24b>¶
尋常重九日難得菊花開今嵗因添閏孤芳亦借魁翠¶
裘雲掩冉鶴羽雪毰毸三嗅秋香立吟哦待酒来¶
　　　十月廿六日喜雪分韻得同字¶
今年方見雪歡喜萬人同觥巨醅浮緑忩明燭耀紅煎¶
茶移石鼎理棹命谿童黄竹何須賦休祥兆嵗豐¶
　　　庚辰元日¶
授厯紀庚辰開元值丙寅五更㣲見雪兩日便迎春頭¶
戴銀旛巧門題彩帖新屠蘇循故事殿飲年老人¶
<pb:KR4h0143_WYG_249-25a>¶
　　　二月朔夜中雷始發聲三日寒載嚴雪大作¶
前夜起雷聲寒威刄發硎積隂春黯慘密雪晝飄零香¶
褪梅腮白愁緘栁眼青擁罏頻熾火不似肉為屏¶
　　　西湖紀興¶
浩浩春波闊冥冥夜雨縣笙歌傳别館燈火隔疎煙作¶
客頻遷次傷時更可憐明朝晴未卜還是醉湖船¶
　　沈夢麟¶
　　　野航¶
<pb:KR4h0143_WYG_249-25b>¶
一室静無塵門通畫舫鄰若分鷗鷺席能受兩三人江¶
水家家緑溪花㟁㟁春杜陵貪佛日随意賦詩頻¶
　　劉仔肩¶
　　　春日與李二文學遊城南¶
浩蕩闗河逺周流嵗月新獨醒愁對酒多病怕逢春楊¶
栁南城路鶯花紫陌塵若為聮騎出為爾謫仙人¶
　　　公子¶
玉雪諸公子聮翩出鳳城栁横絲障緑花擁繡衣明玉¶
<pb:KR4h0143_WYG_249-26a>¶
勒迴香騎金丸落小鶯晚酣邀上客歌吹向蓬瀛¶
　　　别墅晚晴與鄰叟久立¶
郊原初雨歇散步出荆扉落日在髙樹涼風生客衣佛¶
香僧舍近江影塞鴻飛亦有南鄰叟忘言相與歸¶
　　易恒¶
　　　次沈生江村韻¶
一徑漁樵外孤亭水樹間池春芳草合庭午落花閒僧¶
為徵詩至兒因貰酒還巻簾看野色㣲日下柴闗¶
<pb:KR4h0143_WYG_249-26b>¶
　　王沂¶
　　　過臨江訪彭聲之¶
金鳳洲邉路維舟重憶君江虚秋氣入沙浄曙光分㫁¶
鴈前汀起鳴鐘隔㟁聞因過鑑池上詩思亂愁雲¶
　　　小荘道中¶
客路千厓裏春風二月中虎啼荒徑少鶯語故鄉同澗¶
水縈迴緑山花自在紅物華空滿眼去意只悤悤¶
　　逯昶¶
<pb:KR4h0143_WYG_249-27a>¶
　　　遊廣東清逺峽山寺¶
寂寂長林下僧房鎖碧苔樹枝猨挂折花片鳥銜来池¶
溢流過水爐存藝後灰賦詩殊未就徙倚故遲回¶
　　　登浪穹縣䕶民寺¶
浪穹西阜寺獨眺有餘情落日秋山色西風古樹聲征¶
衣憐舊弊客路喜新晴洗鉢焚香事誰能了此生¶
　　　古淵房閒書和韻¶
禪房碧樹深坐久語幽禽葉罅日穿透林端雲過隂筆¶
<pb:KR4h0143_WYG_249-27b>¶
新㣲蘸墨書故少生蟫僧有思鄉者時時亦起吟¶
　　　簡澤雨田¶
花時曽惜别菊候又相逢落日深山道清風古寺鐘往¶
来非定跡彼此是衰容何日随師去棲禪共竹松¶
　　梁蘭¶
　　　荆湘道中¶
江入瀟湘近山連楚塞髙兩厓如積鐵一水不容舠慣¶
客寧辭逺蔵身豈憚勞同門多宦達漂泊愧吾曹¶
<pb:KR4h0143_WYG_249-28a>¶
　　　書臺書懐¶
九阜晴初見雙江兩合流泉聲偏近枕獵火自明樓亦¶
有杯中物應無客外愁生涯隨泛梗未擬棹歸舟¶
　　陳緝¶
　　　和大兄八月十四夜月¶
桂老金為粟蟾孤玉作團明朝應更好此夜不勝寒弟¶
妹他鄉共闗山㡬處看南飛有烏鵲未得一枝安¶
　　鄭杕¶
<pb:KR4h0143_WYG_249-28b>¶
　　　懐宋學士¶
亦知離别逺喪亂近何如流水天涯路征鴻塞外書緜¶
緜飛雪晚㸃㸃落梅初日月重回首那堪已嵗除¶
　　章誾¶
　　　送張二貢士¶
煙靄散春晴亂鴉深樹鳴千山懸落日一騎出孤城急¶
管催離宴飛花惱客情殷勤懐上䇿謁帝向承明¶
　　王超¶
<pb:KR4h0143_WYG_249-29a>¶
　　　張緒歸舟¶
落日半帆收張溪古渡頭花明汀樹雪香冷渚蓮秋碧¶
浪揺檣影青山枕柁樓曽知風景好記此一停舟¶
　　徐文舉¶
　　　賦得百花洲¶
春花迷繡幄春水漾金鳬照影和明月流香過石湖錦¶
帆應不見沙鳥自相呼感舊復傷别愁傾雙玉壺¶
　　顧協¶
<pb:KR4h0143_WYG_249-29b>¶
　　　陪周處士訪西林上人¶
偶陪周處士来訪白雲居借筆抄僧偈焚香看佛書林¶
疎松露鶴池冷藻蔵魚悟得閑邉趣勞生總未如¶
　　　喜真菴上人見訪¶
㡬時離隠處抛却舊煙霞舟卧寒江雪村行晚徑沙送¶
泉来野館看鶴到鄰家興盡思歸去青山樹裏斜¶
　　　枕上偶成¶
聴盡城南漏依㣲向曙天雞鳴疎雨外月落㫁鐘前處¶
<pb:KR4h0143_WYG_249-30a>¶
世無良䇿謀生欠薄田花時可行樂底事獨愁眠¶
　　陶琛¶
　　　題江參長江圖¶
石出夜潮落山明寒霧消江空千里櫂村迥一歸樵樹¶
色連沙嶼人家傍野橋還同舊棲地風景日蕭蕭¶
　　史謹¶
　　　過七星闗¶
萬里投南徼層闗度七星嶺雲和瘴黒木葉向冬青路¶
<pb:KR4h0143_WYG_249-30b>¶
逺家難問愁多酒易醒相逢但樵牧何以慰飄零¶
　　徐基¶
　　　寧海道中¶
中嵗事行役勞生卒未休大星垂野白逺水際天流土¶
俗魚鹽富民居橘柚稠何年謝塵鞅歸卧此林丘¶
　　方孝孺¶
　　　嵗暮寄王修徳先生¶
杪嵗垂垂盡寒花悄悄繁律回春有信氷動水生痕樸¶
<pb:KR4h0143_WYG_249-31a>¶
學慙經濟窮居廢討論都將百年意一笑付乾坤¶
　　　峩眉縣曉發次韻¶
渡水籃輿穏穿林草徑㣲勝遊方外得樂事世間稀風¶
過敧僧笠雲来挂道衣山林應久待好去莫相違¶
　　　題畫¶
得意支郎畫分明是米家亂雲浮雜樹逺渡卧枯槎白¶
屋孤舟迥丹崖一徑斜何時共漁叟洞口訪桃花¶
　　程本立¶
<pb:KR4h0143_WYG_249-31b>¶
　　　横湖¶
横湖如匹練風景此中稀日暖赤鱗躍天晴白鳥飛寒¶
松蟠石岸春水沒苔磯㡬度斜陽晚漁舟渡口歸¶
　　　題李典儀雲東巻¶
母老今猶健兒行久不歸一官淹白首萬里夢斑衣越¶
郡東冥闊秦闗西日㣲只将雙淚眼日日看雲飛¶
　　　許州東屯雜詩¶
農功将築圃使者正行田車過聞牛鐸詩成墮馬鞭涼¶
<pb:KR4h0143_WYG_249-32a>¶
風蘋末起落日樹頭圓翻憶吳淞岸菱歌處處船¶
　　　過嶠甸始見禾泥蠻數家有叟攜酒過水見土¶
　　　酋飲道傍僕従皆飲酒盡乃行有作¶
山㫁村纔見溪迴路欲迷販茶非土獠勸酒是禾泥碧¶
樹排雲直青秧插水齊欲忘鄉土念多事子規啼¶
　　　晚至晉寧州¶
落日孤城小輕煙一水斜青山䝉氏嶮緑樹僰人家絶¶
塞無来鴈荒城有噪鴉多情此州尹勸酒説京華¶
<pb:KR4h0143_WYG_249-32b>¶
　　茅大方¶
　　　行營漫興¶
北地得春晚蕭闗積雪多風雲驅部伍旄纛徧山河羌¶
笛翻邉調秦兵雜楚歌漢家飛将在不必問亷頗¶
　　樓璉¶
　　　題深上人松月軒¶
夜月明松頂軒居不掩扉石泉沈溼翠碧瓦弄晴暉林¶
静猿初息巢空鶴未歸此中凝坐者寒沁薜蘿衣¶
<pb:KR4h0143_WYG_249-33a>¶
　　髙遜志¶
　　　龍江紀事¶
避地龍江上扁舟似杜陵流離心欲折漂泊力難勝水¶
落横魚罟林疎見寺燈窮途何所託猶喜耦良朋¶
　　鄭桓¶
　　　次韻方希直¶
闕下知名久相逢值暮春才華曽動主議論每過人漢¶
水元通蜀台山亦近閩何時江海上尊酒話西秦¶
<pb:KR4h0143_WYG_249-33b>¶
　　唐之淳¶
　　　元夕東池上作¶
未老只傷離春霜著髩絲纔過拜年日又屬放燈時頭¶
重生憎酒心閒熟品詩此身萍葉似漂泊偶東池¶
　　　元夕次孟熙韻¶
今夜越王臺蓮花匝地開星河低蠟炬歌管散銀杯水¶
向銅龍滴香従粉妓来遥憐多病客江館詠寒梅¶
　　解縉¶
<pb:KR4h0143_WYG_249-34a>¶
　　　彭澤¶
青山圍一縣隠隠見人家亂石邉江出孤帆帶日斜翠¶
添官舍栁香泛驛樓花不見陶彭澤湓城起暮鴉¶
　　楊士奇¶
　　　聞角¶
風静周廬夕營門角起愁不須三弄徹對月淚先流楊¶
栁飄還合梅花落未休鄉心已無限況復在邉州¶
　　　送給事中姚山赴河南僉憲¶
<pb:KR4h0143_WYG_249-34b>¶
觀風在激揚今喜擢蘇章袖有銀臺筆衣含玉殿香河¶
流明憲節嵩嶽對公堂想見澄清日歌聲滿洛陽¶
　　　送胡元節廣西憲使¶
驄馬赤茸鞦臨歧嘶未休朝廷用儒雅風紀得才猷天¶
逺三湘外霜含八桂秋貪漁嗟薄俗表率在名流¶
　　　答黄宗載¶
又是三年别新来百感増薫蕕安可問枘鑿苦難勝白¶
髮落垂盡青山歸未能故人贈佳句擬報玉壺氷¶
<pb:KR4h0143_WYG_249-35a>¶
　　楊榮¶
　　　鑑湖一曲為史院判題¶
見説山隂道湖光一鏡秋逺含晴日動迥帶晚煙浮花¶
發連堤樹帆飛隔浦舟横塘空有夢未許賦歸休¶
　　胡廣¶
　　　重陪駕至太液池¶
玉砌臨無地飛甍上倚天㣲風斜舞燕髙栁沸鳴蟬芳¶
草茸茸細池荷箇箇圓孰知丹禁裏别有好林泉¶
<pb:KR4h0143_WYG_249-35b>¶
　　金幼孜¶
　　　早發清河¶
海色正蒼涼龍旂拂曙光雕戈寒映日羽箭薄凝霜城¶
闕雲中近闗山笛裏長天兵隨殺氣萬里埽欃槍¶
　　　次懐来¶
羽檄通宵急行宫出每遲漏聲催鼓角月影上旌旗風¶
逐天香近星隨斗枋移中軍嚴宿衛傳警盡熊羆¶
　　　早發興和¶
<pb:KR4h0143_WYG_249-36a>¶
未曉戒嚴程鳴弓度塞城川雲随地起野火雜星明虎¶
旅聴笳動鑾旗傍蹕行草青沙路軟渾覺馬蹄輕¶
　　李至剛¶
　　　朱澤民秀野軒¶
幽居逺城郭寂寞自成村野色還通市春潮直到門竹¶
忩晴曬藥花塢晚開尊想象其中趣何由得具論¶
　　黄福¶
　　　過武昌¶
<pb:KR4h0143_WYG_249-36b>¶
城頭黄鶴樓城外鸚鵡洲觚稜出漢表葭菼分江流棲¶
棟白雲暮接天芳草秋我来吟不盡沽酒載行舟¶
　　陳璉¶
　　　得家書聞舍弟琦来京喜而有賦¶
偶得鄉人至今秋道爾来家書千里發懐抱一時開準¶
擬同聮句安排共舉杯従今思更切頻上鳳凰臺¶
　　　多景樓¶
獨倚䦨干久涼風滿我衣樹従京口㫁山到海門稀鴈¶
<pb:KR4h0143_WYG_249-37a>¶
影横秋色蟬聲送夕暉蕪城纔咫尺樓堞望中㣲¶
　　胡儼¶
　　　久雨喜晴明日立夏¶
一月厭雨聲忽逢今日晴春従花上去風過竹間清睡¶
美新茶熟身閑野服輕近来多坦率客至倦逢迎¶
　　　春興¶
門外草萋萋東西路欲迷鶯捎穿樹蝶燕拾落花泥深¶
翠籠長薄流雲度碧溪獨攜笻竹杖不覺過橋西¶
<pb:KR4h0143_WYG_249-37b>¶
　　吳漙¶
　　　寄宋子環¶
聖恩寛逐客不遣過輪臺談笑潼闗去雲霞仙掌開故¶
鄉深念汝逺道竟能来明日相思處髙秋鴻鴈回¶
　　王璲¶
　　　述懐¶
三十未得志栖栖無所投空持五經笥不逐一身謀土¶
蝕張華劒塵生蘇子裘何如覓歸計負郭有田疇¶
<pb:KR4h0143_WYG_249-38a>¶
　　王洪¶
　　　奉和胡學士侍遊萬嵗山¶
飛斾臨丹壑鳴鑣步紫臺日邉雙鳳下雲裏六龍来寳¶
殿臨空敞璚筵就水開共誇青瑣客陪宴柏梁回¶
　　　送金生歸江南¶
朔雲千萬里歸興復如何鴻鴈雨中去蒹葭霜後多人¶
煙投逺戍驛路出長河惆悵東橋别涼風起暮波¶
　　　送廖訓導¶
<pb:KR4h0143_WYG_249-38b>¶
客路臘初盡河橋氷向開言辭故人去遥逐早春回江¶
館低煙栁山郵發野梅懸知問字者正憶子雲才¶
　　　李郎中粉署餘清巻¶
鳴珮趨丹闕焚香坐粉闈禁城鐘鼓静人吏簡書稀幽¶
鳥鳴髙樹涼風動紫㣲明時仍宦達誰不羨恩輝¶
　　王偁¶
　　　楊秀才幽居¶
楊子幽居處開忩面逺空水喧明鏡裏雲落畫屏中捲¶
<pb:KR4h0143_WYG_249-39a>¶
幔留山月揮絃送晚鴻何人問奇字載酒野橋東¶
　　　賦得邉城雪送行人胡敬使靈武¶
萬里燉煌道三春雪未晴送君走馬去遥似踏花行度¶
磧迷沙逺臨闗訝月明故鄉飛鴈絶相送若為情¶
　　　賦得花影¶
欲拂更紛紛空香寂不聞亂迷芳蝶夢輕䕶錦苔紋襯¶
月籠書幌因風颺舞裠莫移庭下步蹴碎一階雲¶
　　　送沙子進赴禄州别駕¶
<pb:KR4h0143_WYG_249-39b>¶
客舍酒初香都門栁色黄一官仍别駕萬里赴炎荒江¶
路猿聲早山城榕葉涼逺人勞撫字且勿厭殊方¶
　　　送李校尉致仕還江左¶
雄劒委龍鳴闗河白髮生功成百戰後老去一身輕夜¶
月桓伊笛秋風驃騎營燕歌何處寫曲罷有餘情¶
　　　邕州¶
五管推名郡雙江接上游人家蠻霧曉山雨瘴煙秋逺¶
客誰青眼殊方易白頭今宵南極外分野望牽牛¶
<pb:KR4h0143_WYG_249-40a>¶
　　王恭¶
　　　寒村訪隠者¶
谷口㣲霜度寒村獨見君西風正蕭索落葉不堪聞古¶
路無行客閒門有白雲為憐幽處好不忍便離羣¶
　　　梅江送林澤中還嶼南¶
賣藥偏成隠相逢但布衣梅江秋外别花嶼雨中歸逺¶
火千峰夕遥鐘獨鴈飛自言今白首此去故人稀¶
　　　客中見新燕¶
<pb:KR4h0143_WYG_249-40b>¶
可憐江上燕㡬日到烏衣欲向誰家去多應舊主非落¶
花深巷小喬木畫梁稀自笑天涯别秋風想未歸¶
　　　江樓聞笛¶
纖月挂風林晴樓覆夕隂誰家吹鳳管永夜作龍吟楊¶
栁邉頭恨梅花笛裏心天明漢江上惟見水雲深¶
　　　書江山别意圖送羽人還神樂觀¶
羽人何處去歸事玉宸君飛珮花間别横簫鶴上聞過¶
闗閩樹㫁挂席楚江分想到齋宫夕圓丘候五雲¶
<pb:KR4h0143_WYG_249-41a>¶
　　王褎¶
　　　題緑栁紫燕圖¶
緑栁夏依依差池𤣥鳥飛蹴花随别騎銜絮㸃征衣隋¶
渚晴煙暝章臺夕照㣲衡門相託久應傍主人歸¶
　　陳亮¶
　　　晚春閒思¶
門巷客来稀閒居静掩扉㣲風花自落細雨燕雙飛向¶
曉披遺帙迎喧換袷衣年年此時節惆悵送春歸¶
<pb:KR4h0143_WYG_249-41b>¶
　　王紱¶
　　　夜宿黄牛峽¶
煙景暮蕭森黄牛峽轉深灘聲孤棹月山影半江隂感¶
慨追陳跡登臨愜壮心倚篷眠未得何處又猿吟¶
　　　寄包徵士公愷¶
愛爾閒情好林堂白晝長楷書臨小晉近體學中唐水¶
蒔一池芡園栽十畝桑不知籬下菊秋後肯分香¶
　　　題老圃巻¶
<pb:KR4h0143_WYG_249-42a>¶
桑榆宜晚景築圃近茅堂鑿沼分流水編籬補壊牆雨¶
晴瓜蔓緑風暖菜花香客過饕雞黍村醪剪韭嘗¶
　　　寄孫景昭¶
每愛孫公子風情不可禁留賔開博具呼妓合胡琴杯¶
泛忘形酒囊存買笑金别来嗟已久緑髩雪應侵¶
　　　送黄仲遜之安平鎮巡檢¶
聞説安平鎮荆湖當要闗瀟湘合二水衡霍拱千山地¶
僻居民少時清邏卒閒遥知到官後多在醉吟間¶
<pb:KR4h0143_WYG_249-42b>¶
　　　暇日讀楞嚴經偶成¶
勞生何擾擾衰髩已蕭蕭偶得楞嚴讀都将世慮消水¶
流虚谷静雲度碧天遥獨坐忘言久西樓對寂寥¶
　　錢仲益¶
　　　錢達可山房¶
苦憶錢夫子幽居㠏&KR2278;山問梅殘雪外采藥亂雲間塵¶
暗芸籤冷香銷恵帳閒㫁腸泉上月依舊照松闗¶
　　梁潛¶
<pb:KR4h0143_WYG_249-43a>¶
　　　合州寫懷¶
忘却儒官冷誰為蜀道吟一身猶長物萬事豈闗心水¶
鳥窺魚立山雲帶雨沈人生聊適意莫受旅愁侵¶
水合交層浪峰回出翠鬟雲随村艇去鷗趁洑波還斗¶
酒相忘甚寸心如此閑不應篷底醉過却釣魚山¶
　　虞謙¶
　　　閒居¶
蜜熟黄蜂静泥融紫燕忙日停花妥豔風過竹生香美¶
<pb:KR4h0143_WYG_249-43b>¶
景追遊少中年感慨長一尊消晚坐乗月更移牀¶
　　　田家晚泊¶
風磴翻危葉霜槐出㫁根過橋逢野老倚杖候柴門馴¶
犬熟迎客歸鴉逺認村茅簷投晚泊煙霧斂初昏¶
　　陳繼¶
　　　秋夜雨中懐孟端¶
愁雲接地隂城漏更沈沈寒雨驚秋盡殘燈入夜深淒¶
涼千里客惆悵百年心誰料分攜後防邉直到今¶
<pb:KR4h0143_WYG_249-44a>¶
　　沐僖¶
　　　和郊居韻¶
山勢青連野川光白映波東風遥見草小雨半開花門¶
送攜琴客橋通賣酒家徜徉遊物外随意樂年華¶
　　曽棨¶
　　　淮南舟中¶
逺戍雞聲曉遥堤栁色濃㫁雲京口樹殘月廣陵鐘簫¶
鼓官船發圖書御寳封朝臣多扈従冠佩日相逢¶
<pb:KR4h0143_WYG_249-44b>¶
　　　駕發臨城¶
雞鳴寒漏徹車駕發臨城殘月千山曙浮沙一路平雲¶
光随鳳輦露氣溼霓旌馬上頻回首猶看燎火明¶
　　　涿鹿道中¶
逺樹孤城出髙原四望遥山従平地起雪到暮春消細¶
草承雕輦垂楊拂御橋愁連易水上風色正蕭蕭¶
　　　銅城¶
野燒荒原外寒雲大澤中馬嘶知驛近駝吼欲生風碧¶
<pb:KR4h0143_WYG_249-45a>¶
草沙堤出紅橋澗水通遥看行殿近旗影夕陽紅¶
　　　送僧歸日本¶
南遊歸舊國東去海溟溟積水天邉白連山島外青春¶
帆向日去夜梵有龍聴杳靄知何處疎鐘隔逺汀¶
　　　阜城道中¶
曉渡滹沱水旌旗夾路長風喧疑作雨霧重不成霜仙¶
樂隨行輦宫袍惹御香謭才叨扈従謾擬賦長楊¶
　　　静海逢刑部主事侯福留觀音寺宿賦此贈别¶
<pb:KR4h0143_WYG_249-45b>¶
皇華千里外何意此相逢水郭春光早郵亭栁色濃偶¶
回牛渚棹来聴虎溪鐘明發孤舟别相思隔㡬重¶
　　　新秋有懐和時彦韻¶
天外涼風起浮雲似水流銀河初轉夕珠斗迥移秋凱¶
奏邉城浄寒驚旅客愁人情同社燕休戀異鄉樓¶
　　　牡丹燈¶
剪綵製姚黄根株異洛陽銀燈添國色寳篆借天香富¶
貴同金谷光輝到玉堂不須勞羯鼓爛漫過年芳¶
<pb:KR4h0143_WYG_249-46a>¶
　　　　早發阜城¶
　霜薄曉寒輕揮鞭出阜城金吾收後隊驃騎布前營夾¶
　道天香散連村火炬明塵沙隨處起奈此朔風行¶
　¶
　¶
　¶
　¶
　¶
<pb:KR4h0143_WYG_249-46b>¶
　¶
　¶
　¶
　¶
　¶
　¶
　¶
御選明詩巻五十二¶
