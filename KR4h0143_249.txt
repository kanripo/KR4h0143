# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:48.147387
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷八十
<pb:KR4h0143_WYG_249-1a>¶
　欽定四庫全書¶
御選明詩巻八十¶
　　七言律詩¶
　　　夏言¶
　　　　雪夜召詣髙𤣥殿¶
　迎和門外據雕鞍玉蝀橋頭度石䦨琪樹瓊林春色靜¶
　瑶臺銀闕夜光寒爐香飄緲髙𤣥殿宫燭熒煌太乙壇¶
　白首豈期天上景朱衣仍得雪中看¶
<pb:KR4h0143_WYG_249-1b>¶
　　　　象麓草堂初成¶
　水碧沙明洲渚廻籬深竹靜草堂開風吹山木蕭蕭下¶
　日落江帆片片來有客相過時載酒主人無事日登臺¶
　愁看北極闗山迥白草黄雲秋正哀¶
　　　　次合溪¶
　黄茅僻塢竹雞啼駐馬孤城落日西山郭暝煙還逺近¶
　野田流水自髙低畫樓直倚青蘿壁粉蝶遥連碧草堤¶
　把燭空庭嗔列炬柏臺驚起夜烏栖¶
<pb:KR4h0143_WYG_249-2a>¶
　　　石龍書院次韻題黄乆菴巻¶
湖水青青映石龍青山合起紫霄宫林藏嶽麓千峰雨¶
瀑引匡廬萬壑風何許子猷來剡曲幾年諸葛卧隆中¶
平生夢想天台路嵗晚相尋黄次公¶
　　蔡經¶
　　　蘭河曉渡¶
月落金城鼓角殘危闗暁色拂雕鞍黄河渺渺中原隔¶
紫塞迢迢邊地寒西望旌旗連瀚海東來風雪滿臯蘭¶
<pb:KR4h0143_WYG_249-2b>¶
萍蹤萬里休惆悵虎節龍沙亦壯觀¶
　　　秋江晚望¶
沙頭雲樹鬱依依晚稻吹香紫蟹肥露白秋江鷗一夢¶
月明寒樹雁雙歸篷忩剪燭孤彈劔草屋禁風靜掩扉¶
滄海十年空短鬢青山未返薜蘿衣¶
　　許宗魯¶
　　　春日園居雨中作¶
南山雲霧暗長安坐惜芳菲欲向闌海燕歸遲春色暮¶
<pb:KR4h0143_WYG_249-3a>¶
谷鶯愁劇雨聲寒柔添栁線垂金水濕重花梢壓繡欄¶
安得東風開暖霽曲江走馬恣游觀¶
　　　登河山樓¶
近郭危樓俯碧湍倦遊孤客倚朱䦨淮淝山色尊前出¶
吳楚江流畫裏看旅思逢秋増短鬢鄉心隨雁過長安¶
黄花白酒登髙日玉笛金笳起暮寒¶
　　　宣風館作家書後用壁間陽明先生韻¶
雲外㣲紅見燒痕道邊寒水入溪渾此時日落楚山館¶
<pb:KR4h0143_WYG_249-3b>¶
後夜月明何處村已近閉闗猶道路偶逢傳札念晨昏¶
獨燒官燭看妻子卧聼郵更驚夢魂¶
　　胡侍¶
　　　扈駕郊壇陪祀¶
朱壇晴雪媚春空雲從天行氣象雄八駿宛回黄竹路¶
六龍遥向玉華宫爐煙半拂仙人掌樹色微翻少女風¶
應有海神來候駕南端非霧碧冥濛¶
　　林希元¶
<pb:KR4h0143_WYG_249-4a>¶
　　　丁酉除夕有感¶
牢落天涯兩嵗除夢中曽幾賦歸與聖朝未有寛恩詔¶
邊郡猶勞判事書忙裏不知殘臘去客邊惟覺二毛疎¶
椒盤此夜誰觴酒忽憶家鄉萬里餘¶
　　李士允¶
　　　送皇甫氏謫黄州¶
直道如君復逺流十年天上少同游聖恩信是過文帝¶
遷客猶來得楚州弔古有時尋赤壁采芳終日對滄洲¶
<pb:KR4h0143_WYG_249-4b>¶
那堪遲暮畨為别木落江寒望去舟¶
　　曹嘉¶
　　　寺前秋泛¶
湖上晴遊即鏡中輕煙淡靄靜浮空岸廻舟自蒹葭入¶
塔迥雲從殿閣通驚吹魚龍時出没傍簷鷗鷺晚西東¶
鳴橈更泛桃花水不辨秋林返照紅¶
　　王廷陳¶
　　　病起¶
<pb:KR4h0143_WYG_249-5a>¶
經旬伏枕豔陽天病起藤蘿遶屋懸少日親交魂夢裏¶
一春花鳥泪痕邊縁溪力薄依人歩課圃情多警豎眠¶
天遣此生無俗累書籖藥裹任年年¶
　　　夏日宴集宋寶山别墅留贈¶
先生堪擬葛天民築室郊原逺市塵客款聞門驚稚子¶
自分餘酌到農人朱華冒日明棋局翠竹含風撼角巾¶
不覩少微雲霧裏楚江誰信有垂綸¶
　　　病後荅友人¶
<pb:KR4h0143_WYG_249-5b>¶
一畝居連郢客鄉三年愁隔漢川長青山各有幽棲志¶
白雪遥傳寡和章自傍雲霞開藥圃不將塵土灑荷裳¶
洞庭雪後煙波闊花底乗舟到草堂¶
　　馬汝驥¶
　　　九月一日登彌勒閣¶
旅病經秋愧玉簪強登樓閣帝城隂雲髙白雁邊聲急¶
露冷黄花嵗色侵燕甸南來平野闊秦天西去大河深¶
憑軒極目懷吾土日暮棲遲動越吟¶
<pb:KR4h0143_WYG_249-6a>¶
　　王謳¶
　　　立春後一日寄京中諸友¶
紫禁寒多未見花萬年枝上散啼鴉樓銜内制螭頭出¶
殿轉宫車雉尾斜寶鼎晝熏香篆合畫屏春簇漏聲賒¶
笙歌猶自迎王母青鳥蟠桃共嵗華¶
　　汪應軫¶
　　　望田家¶
數椽茅屋傍山開横麓平簷雪滿堆耳畔春風還料峭¶
<pb:KR4h0143_WYG_249-6b>¶
田家錢鎛尚塵埃雞豚詫客穿籬入牛馬馴人際晚回¶
何事鄰翁喧笑語為儲舊榖接新來¶
　　王鳯靈¶
　　　送林遷于得告還山¶
祖席初分酒半酡相看無奈故人何生憎栁色臨岐路¶
况聼春聲入櫂歌舊國雲山何處是他年風雨憶君多¶
祇縁簪組能相絆未得相從訪薜蘿¶
　　陸金¶
<pb:KR4h0143_WYG_249-7a>¶
　　　宿京口驛¶
風帆如馬過維揚滿目煙花路渺茫江上潮痕収暮雨¶
渡頭人影立斜陽十年季子裘應敝三月王孫草正芳¶
今夜月明京口驛計程應喜近家鄉¶
　　楊士雲¶
　　　春事龍闗作¶
春事今過二月中登山載酒喜相同三㸃兩㸃社公雨¶
十畨五畨花信風子規啼血欲半夜胡蝶掠香時一叢¶
<pb:KR4h0143_WYG_249-7b>¶
醉餘白石髙歌調日落水流西復東¶
　　朱豹¶
　　　秋日遣懷¶
雲物蕭條僧舍荒砌封蒼蘚半迴廊坐來草樹俱揺落¶
望入闗山更渺茫憂國淚邊秋色老思家夢裏雨聲長¶
臨風却羡天涯雁去啄江南晚稻香¶
　　　寄程以道¶
隴梅隄栁又春風客子光隂似轉蓬此日天涯千里隔¶
<pb:KR4h0143_WYG_249-8a>¶
昔年花底一尊同西川蹤跡孤雲外南浦離愁細雨中¶
早晚瞿塘新水發雙魚煩爾下巴東¶
　　張治¶
　　　懐貞齋少詹¶
雲樹荒涼對石城重來非復舊詩盟折梅東閣春相憶¶
伐木空山鳥自鳴江海蛟龍波浪闊省堂風雨夢魂驚¶
瑶琴獨抱朱絃冷何處樓臺看月明¶
　　　九日登觀象臺歸飲憑虚閣¶
<pb:KR4h0143_WYG_249-8b>¶
象緯丹梯凌絶巘雞鳴髙閣俯憑虚古今人世登臨外¶
百二山河覽眺餘九日天涯催節序萬峰秋色落郊墟¶
緑樽醉把黄花看烏帽愁驚白髪疎¶
　　　送南城李知事憲之惠州¶
天涯霜雪貂裘黒古道重雲野樹愁作客風塵皆萬里¶
送君江海獨孤舟青巾舊説蘇南海白髪今傳李惠州¶
幕府官閒詩興好定須飽飯對羅浮¶
　　　徐州次陳水部韻¶
<pb:KR4h0143_WYG_249-9a>¶
古道遥連河上開賢豪陳迹半蒿萊山青雨歇斷虹出¶
江濶夜深明月來萃墨孤亭還細草歌風千古但髙臺¶
緑雲自鎖雲龍色無復山人放鶴回¶
　　　梅園秋游¶
燕門九月天雨霜瘦馬城西衝曉涼曲岸傍橋蘆葉短¶
斷畦臨水稻花香鵞池清淺移舟入鳥樹蒼茫載酒嘗¶
不有主人知愛客可能垂釣對斜陽¶
　　　道塲紀事¶
<pb:KR4h0143_WYG_249-9b>¶
黄髪真人戴玉冠身騎金虎佩蒼鸞俯窺日月行丹極¶
貪禮星辰拜石壇旛影一庭仙掌淨鐘聲萬户綵雲寒¶
朝元初罷千官下碧宇沉沉夜未䦨¶
　　李黙¶
　　　松亭夜集書感¶
松長新枝竹倍濃盡從去後託春風亭開野徑寒雲外¶
人坐疎林落照中丘壑敢論吾志在釣游猶憶少時同¶
引杯燒燭今何夕欲話離心月滿空¶
<pb:KR4h0143_WYG_249-10a>¶
　　黄佐¶
　　　雪後早朝¶
北風吹雪淨芳塵雪霽千門麗景新丹地祗聞鳴玉歩¶
碧天疑有㪚花人寒光掩映龍樓暁遲日薫成鳯沼春¶
歸向栁邊凝立乆試裁巴曲和韶鈞¶
　　　送顧少參進表之京¶
殊方長走畫熊車薇閣松忩月色虚喜見西山歸戰馬¶
愁聞南海進明珠風生閶闔陳金鏡雲擁罘罳拜玉除¶
<pb:KR4h0143_WYG_249-10b>¶
後夜君逢牛斗使前星應有鳯皇書¶
　　　秋穫喜晴¶
農事初成樂事繁即看雲水接平原巾車道上黄迷壟¶
社鼓聲中緑滿尊十里斷霞明雁鶩半牀斜照㪚雞豚¶
豐年有願縁憂國擊壤今聞到處村¶
　　　秋夜卧疾¶
西風瑟瑟到芙蓉寒入瓊樓十二重極浦雲煙連朔雁¶
滿城砧杵間疎鐘閨中思婦歌秋扇塞上征人望夕烽¶
<pb:KR4h0143_WYG_249-11a>¶
何事文園正消渇金盤空有露華濃¶
　　李浙¶
　　　送沈太守仲弟還普安¶
孤琴匹馬入三湘却慰元方憶季方春草池塘時落夢¶
客忩風雨夜連牀不妨旅食彈馮鋏遮莫腰圍笑沈郎¶
歸去定應親友訝擔頭何事只空囊¶
　　　送丘懋之道長按蜀¶
曉泛星河八月槎望回巴蜀未全賒天涯萍梗元非客¶
<pb:KR4h0143_WYG_249-11b>¶
王事勤勞豈顧家度峽行旌開曙景倚雲長劔拂霜華¶
錦城春色今何似猶恐桑麻間野花¶
　　倫以諒¶
　　　舟中夜坐寄弟白山穗石¶
秦淮煙月蔣山雲回首金陵隔紫氛别浦停橈渾不寐¶
孤城吹笛詎堪聞春來花看同鄉樹嶺外鴻歸逐舊羣¶
何事人生獨惆悵百年岐路幾回分¶
　　謝蕡¶
<pb:KR4h0143_WYG_249-12a>¶
　　　白沙月下感懐¶
野曠霜空萬木凋嵗寒孤櫂傍清宵江聲永夜驚虚枕¶
月色中天上逺潮千里風煙勞夢想十年心跡愧漁樵¶
白沙翠竹情無奈玉宇瓊樓望轉遥¶
　　浦瑾¶
　　　閒居漫興¶
草堂幽事許誰分石鼎茶煙隔户聞長日如年雙燕睡¶
晴風似酒百花醺軟莎新歩青絲履濃墨閒書白練裙¶
<pb:KR4h0143_WYG_249-12b>¶
稍待溪南荷芰滿扁舟十里看紅雲¶
雨熟枇杷樹樹香緑隂如水晝生涼客疎却喜階苔厚¶
身懶初便簟竹光陽羨紫茶團小月呉江白苧剪輕霜¶
投壺㪚帙還隨意消得人間白日長¶
此身閒外復何求長日安居事事幽隔竹敲茶妨鶴夢¶
臨池洗墨戱魚浮風牽翠帯翻階草雨濕紅綃落海榴¶
㪚盡飛蟲生晚色月明已上水東頭¶
南里橋東一草堂烏皮隱几竹方牀池萍漲雨青浮岸¶
<pb:KR4h0143_WYG_249-13a>¶
鄰樹分隂緑過牆乳燕出時炊麥熟繭蛾飛後曝絲香¶
不知何處炎蒸在日日清風灑葛裳¶
　　張含¶
　　　春日邨居閒作¶
庭草初齊巷栁斜暖風晴旭野人家山中夢破尋蕉鹿¶
杯裏弓疑避酒蛇碁局交情空㸃檢機闗世道重吁嗟¶
閒隨白晝馴階鳥歸數黄昏卜樹鴉¶
　　　除夕次用修韻¶
<pb:KR4h0143_WYG_249-13b>¶
新嵗重賡往嵗時壯心寥落憶南陲東風消息誰先得¶
客子光隂我自知芳草已迴迎歩處梅花又滿斷腸枝¶
明朝莫負城西約踏遍郊原問酒旗¶
　　　無題¶
維摩丈室㪚花回公子華筵向晚開錦里詞華薛洪度¶
秦州歌舞趙陽臺頽雲宫髻籠香界纎月城眉照玉盃¶
舞罷羅裳小垂手一枝荳䓻薄寒催¶
　　　已亥秋月寄升菴¶
<pb:KR4h0143_WYG_249-14a>¶
金馬秋風十載餘芙蓉深巷閉門居登樓莫作依劉賦¶
奉使曽傳諭蜀書卧病可憐天一柱獨醒無奈楚三閭¶
北來消息風塵動白首滄江學釣魚¶
　　呉天祐¶
　　　和荅同年徐豐厓¶
勞生㑹晤豈易得别十五年方一來故人幾人道相合¶
今夕何夕尊同開感君情深愈於舊使我樂極翻成哀¶
天空月明耿長夜梧葉蕭蕭飛露臺¶
<pb:KR4h0143_WYG_249-14b>¶
　　顧彦夫¶
　　　和詠梅¶
官閣梅花冷亦開主家故暖賞春盃憑誰寄與人千里¶
許我來看日幾回竹外一枝風灑落琴中三弄思徘徊¶
如何不入靈均賦自古山林有逸材¶
　　張綖¶
　　　詠芭蕉¶
長葉翩翻緑玉叢植來况是近梧桐美人閒立秋風裏¶
<pb:KR4h0143_WYG_249-15a>¶
羇客孤眠夜雨中情逐舞鸞偏易感事隨夢鹿渺難窮¶
太湖石畔新凉院何處吹簫月滿空¶
　　朱琉¶
　　　舟曉¶
鸂𪄠將雛䕶石根莓苔綴纜雜衣痕幾椽茅屋生春色¶
無數桃花燒野邨祈嵗鄉儺簫鼓咽坐風舟子笑歌喧¶
篷牕興劇誰憐汝喚取青峰映緑尊¶
　　陶成¶
<pb:KR4h0143_WYG_249-15b>¶
　　　寄朱存仁¶
别來心事不堪聞細雨孤燈獨念君短髪漸看添亂雪¶
此身寜得化歸雲東風楊栁題歌扇夜雨琵琶醉舞裙¶
幾度江干空買櫂未知何日到淮濆¶
　　文徴明¶
　　　和石田落花詩十首(録三首/)¶
桃蹊李徑緑成叢春事飄零付落紅不恨佳人難再得¶
縁知色相本來空舞筵意態飛飛燕禪榻情懐裊裊風¶
<pb:KR4h0143_WYG_249-16a>¶
蝶使蜂媒都懶慢一畨無味夕陽中¶
飛如有戀墮無聲曲砌斜臺看得盈細草栖香朱㸃染¶
晴絲撩片玉輕明江風飄泊明妃淚緑葉差池杜牧情¶
頼是主人能愛惜不曽縁客埽柴荆¶
情知芳事去還來眼底飄飄自可哀春漲平添棄脂水¶
曉寒思築避風臺霑衣成陣看非雨㸃徑能勻襯有苔¶
穠緑己無藏豓處笑他蜂蝶尚徘徊¶
　　　聞砧¶
<pb:KR4h0143_WYG_249-16b>¶
明滅疎燈鑒薄帷誰家搗練夜遲遲驚回短夢千門月¶
不斷秋風葛里思嵗晚江城還自急天寒閨閣最先知¶
髙樓人靜星河爛正是霜華欲下時¶
　　　嵗暮齋居即事¶
檐樹扶疎帯亂鴉蕭齋只似野人家紙忩獵獵風生竹¶
土盎浮浮火宿茶日色射雲時弄彩雨絲吹雪不成花¶
庭中卉物凋零盡獨有蒼松領嵗華¶
　　　十月¶
<pb:KR4h0143_WYG_249-17a>¶
江南十月乍風埃簾箔垂寒晝不開身計蕭蕭存斷簡¶
人情黯黯付深杯雨中秋事芙蓉盡霜後時新橘柚來¶
抱病經旬賔客減卧看香鼎篆縈迴¶
　　　清明日陳淳過訪¶
愁病春來次第加清明寂寞類僧家留人野飯新挑菜¶
乞火鄰牆旋煮茶晴日檐楹楊栁色微風簾幙海棠花¶
故人念我能相過不遣良辰負物華¶
　　　夏日雨後書事¶
<pb:KR4h0143_WYG_249-17b>¶
瓦溜初停旭日髙苔花暈碧草齊腰一畨濃緑催朱夏¶
昨夜新波失斷橋積雨情懐渾欲病乍暄衣著最難調¶
西齋睡起都無事時有幽禽破寂寥¶
　　　雪夜鄭太吉送惠山泉¶
有客遥分第二泉分明身在惠山前兩年不挹松風靣¶
百里初回雪夜船青篛小壺氷共裹寒燈新茗月同煎¶
洛陽空説曽馳傳未必緘來味尚全¶
　　　是夜酌泉試宜興吳大本所寄茶¶
<pb:KR4h0143_WYG_249-18a>¶
醉思雪乳不能眠活火沙缾夜自煎白絹旋開陽羨月¶
竹符新調惠山泉地爐殘雪貧陶榖破屋清風病玉川¶
莫道年來塵滿腹小忩寒夢已醒然¶
　　　二月望汎舟出江邨橋抵上沙登天平飲白雲¶
　　　亭¶
舟行欲盡有人家記得横橋是上沙南望風煙隨鳥没¶
西來墟落帯山斜暖催新緑初歸栁水映酣紅忽見花¶
殘酒未醒春因劇汲溪聊試雨前茶¶
<pb:KR4h0143_WYG_249-18b>¶
　　　郭西閒汎¶
雨足新蒲長碧芽野塘十里抱村斜青春語燕窺游舫¶
白日流雲漾淺沙湖上修眉逺山色風前薄面小桃花¶
老翁負笈歸何處深樹雞鳴有隱家¶
　　　月夜登閶門西虹橋與子重同賦¶
白霧浮空去渺然西虹橋上月初圓帯城燈火千家市¶
極目帆檣萬里船人語不分塵似海夜寒初重水生煙¶
平生無限登臨興都落風䦨露楯前¶
<pb:KR4h0143_WYG_249-19a>¶
　　　陳道復見和再荅¶
匡牀竹几僅容身靜對何曽有雜賔最愛短牆堪映雪¶
自裁新帖寫宜春閉門敢遂稱髙士得酒還能作主人¶
珍重梅枝偏會意夜深和月照清貧¶
　　　夏意¶
五月江南櫻筍殘疎花吹盡緑漫漫雨來恰及梅黄候¶
春去猶餘麥秀寒白日幽深茅屋靜野情蕭㪚苧袍寛¶
美人何處經時别滿耳新蟬獨倚䦨¶
<pb:KR4h0143_WYG_249-19b>¶
　　　上已日獨行溪上有懷九逵¶
郭外青煙栁帯柔洞庭西去水悠悠故人不見沙棠楫¶
燕子齊飛杜若洲日落晚風吹宿酒天寒江草喚新愁¶
佳期寂寞春如許辜負山花插滿頭¶
　　　同王履約過道復東堂時雨後牡丹狼籍存葉¶
　　　底一花感而賦詩¶
推脱塵縁意緒佳衝泥先到故人家春來未負樽前笑¶
雨後猶餘葉底花矮紙凝霜供小草淺甌炊雪試新茶¶
<pb:KR4h0143_WYG_249-20a>¶
憑君莫話蹉跎事緑樹黄鸝有嵗華¶
　　　新秋¶
江城秋色淨堪憐翠栁鳴蜩鎻斷煙南國新涼歌白苧¶
西湖夜雨落紅蓮美人寂寞空愁暮華髪凋零不待年¶
莫去倚䦨添悵望夕陽多在小樓前¶
　　　夏日閒居¶
門巷幽深白日長清風時灑玉蘭堂粉牆樹色交深夏¶
羽扇茶甌共晚涼病起經時疎筆硯晏居終日懶衣裳¶
<pb:KR4h0143_WYG_249-20b>¶
偶然無事成偷惰不是栖遲與世忘¶
　　　翰林齋宿¶
春星爛漫燭薇垣獨擁青綾向夜䦨宫漏隔花銀箭永¶
蓮燈垂燼玉堂寒坐聆宵拆霜圍屋想見郊禋月滿壇¶
鈴索無風塵土逺始知仙署逼金鑾¶
　　　内直有感¶
天上樓臺白玉堂白頭來作祕書郎退朝每傍花枝入¶
儤直遥聞刻漏長鈴索蕭閒青瑣靜詞頭爛漫紫泥香¶
<pb:KR4h0143_WYG_249-21a>¶
野人不識瀛洲樂清夢依然在故鄉¶
　　　雨中放朝出左掖¶
霏微芳潤浥霓旌歴落彤墀㪚履聲暝色浮煙迷左掖¶
碧雲將雨近西清栁垂青瑣千絲重水落銀橋萬玉鳴¶
霑灑不辭袍䄂濕天街塵淨馬蹄輕¶
　　　除夕¶
撥盡爐灰夜欲晨不知飄泊潞河濵燈花自照還家夢¶
道路誰憐去國人浩蕩江湖容白髪蹉跎舟楫待青春¶
<pb:KR4h0143_WYG_249-21b>¶
只應免逐雞聲起無復鳴珂候紫宸¶
　　　憶昔次陳魯南韻¶
三年端笏侍明光潦倒爭看白髪郎咫尺常依天北極¶
分畨曾直殿東廊紫泥浥露封題濕寶墨含風賜扇香¶
記得退朝歸院靜微吟行過藥䦨旁¶
　　　春歸¶
三月春光積漸微不須風雨也應歸與人又作經年别¶
回首空驚昨夢非紅燕引雛芳草滿林鶯出谷杏花稀¶
<pb:KR4h0143_WYG_249-22a>¶
沈郎别有傷情地不為題詩減帯圍¶
　　　新夏¶
暖風庭院草生香晴日簾櫳燕子忙白髪不嫌春事去¶
緑隂自喜夏堂涼閑心對酒從時換老倦抛書覺晝長¶
客有相過同一笑竹爐吹火試旗槍¶
　　　春日齋居漫興¶
西齋酒醒篆煙殘手汲新泉破月團芳草池塘春入夢¶
緑隂簾幙晝生寒由來中散裁書懶老去淵明束帯難¶
<pb:KR4h0143_WYG_249-22b>¶
却笑閒縁除未得每從人覓異書看¶
　　　暮春¶
南風十日捲塵沙吹落牆根幾樹花老怯麥秋猶擁褐¶
病逢榖雨喜分茶庭隂寂歴梧桐轉簾影差池燕子(斜/)¶
不是地偏車馬絶市喧不到野人家¶
林花落盡意蕭然舊喜圖書病亦捐宛轉聞愁如蔓草¶
蹉跎春事到啼䳌縈空淑氣遊絲困亭午清隂碧樹圎¶
怪底叩門都不應北忩無事正髙眠¶
<pb:KR4h0143_WYG_249-23a>¶
　　　夏日睡起¶
緑隂如水夏堂涼翠簟含風午夢長老去自於閑有得¶
困來每與客相&KR0111;松忩試筆端溪滑石鼎烹雲顧渚香¶
一鳥不鳴心境寂此身真不愧羲皇¶
　　　虎丘登閣¶
老去淵明益羨閑興来髙閣漫躋攀半檐爽氣尊前雨¶
百里平林掌上山天際輕雲寒未㪚日斜飛鳥倦知還¶
長安塵土三千丈不到清泉白石間¶
<pb:KR4h0143_WYG_249-23b>¶
　　　雪後¶
寒日晶晶暁溜聲中庭映雪一宵晴牆西老樹太骨立¶
牕裏幽人殊眼明想見漁蓑無限好怪來詩思不勝清¶
江南殘臘相將盡㑹看門前春水生¶
　　　春日遊支硎天平諸山¶
麥隴風微燕子斜雨晴雲日麗江沙遥尋支遁煙中寺¶
初見天平道上花過眼溪山勞應接方春草樹發光華¶
夕陽半嶺歸輿急慚愧城中自有家¶
<pb:KR4h0143_WYG_249-24a>¶
　　　夏日同次明履仁治平寺納涼¶
竹根雨過石苔斑鐘梵蕭然晝掩闗坐愛微涼生碧殿¶
忽看飛雨失青山雲分暝色來天外風捲湖聲落樹間¶
最是晚晴堪眺詠夕陽横抹蓼花灣¶
　　　致仕出京言懐¶
白髪蕭疎老祕書倦遊零落病相如三年漫索長安米¶
一日歸乗下澤車坐對西山朝氣爽夢回東壁夜忩虚¶
玉蘭堂下秋風早翠竹黄花不負余¶
<pb:KR4h0143_WYG_249-24b>¶
　　蔡羽¶
　　　見杏花懐呉下門生¶
偶拈如意話天涯不道春風到杏花朝雨似迎新燕子¶
江村稀見野人家忙中寒食三年客雪後音書兩鬢華¶
豈是草𤣥躭寂寞欲將文字問侯芭¶
　　　由南峰入天池¶
入谷也須縁磵道乗髙忽义度虚岑參差石勢雲行細¶
寂寞禪闗樹鎖深春日倚羅偏映水江南櫻笋自成林¶
<pb:KR4h0143_WYG_249-25a>¶
十年不到天池寺南北峰頭費逺尋¶
楊栁成絲二月殘闔閭城外路漫漫空餘夜月琴中語¶
添得年華鏡裏看送客汀洲蘆筍緑倚樓風雨杏花寒¶
故人東閣多情思獨詠蘭亭興未䦨¶
　　　玉河橋曉行¶
太液新波出建章轆轤聲近想宫牆殘星拂樹天橋淨¶
隔岸啼鶯禁籞長紫氣凝香開北極蒼龍乗日起東方¶
君王垂拱臨朝早銀燭光中㪚鷺行¶
<pb:KR4h0143_WYG_249-25b>¶
　　　初春南城¶
緑靄遥生竹裏厨山光難得上衣裾籃輿出郭清溪暖¶
茶竈投僧碧館虚雲石細尋泉湧處松杉常似雪消初¶
仙人餽得金壺汁説法堂髙好漫書¶
　　　立秋日客去與啓之靜坐¶
蟬噪乗凉江雨輕芙蓉沼上午隂生東家樹影屛間緑¶
北磵泉聲雲外清屐齒乍臨驚夢破苔痕新長與階平¶
漢庭侍從今虚曠不是文園懶送迎¶
<pb:KR4h0143_WYG_249-26a>¶
　　　别寓館¶
郎官宅裏舊簾櫳鶯燕頻來認主翁霜月寄情淮水上¶
煙花迷客秣陵東梁園倦後思家切角里閒多卜館同¶
松菊未荒誰為理先將栽灌教兒童¶
　　湯珍¶
　　　待衡山先生過園居¶
朝來檐雀送聲忙見説髙人過草堂風動似聞門外履¶
晝長頻續案頭香暖烘韶麗花含笑雨閣輕隂日弄光¶
<pb:KR4h0143_WYG_249-26b>¶
多少野橋東望意碧雲閒詠小山旁¶
　　　錢子孔周卧疴不出奉簡律句¶
束髪相要及暮年追陪花月與林泉却縁伏枕違春事¶
自笑無情拍酒船煉骨舊傳禽戱術全身新讀馬蹄篇¶
髙軒列榭多雲氣日盼庭柯芳樹前¶
　　　晚思¶
禪居日日對僧伽暗裏流年度物華碧磵雲來生晚翠¶
青槐風過落輕花人閑自愛孤峰靜江近猶憐尺鯉賒¶
<pb:KR4h0143_WYG_249-27a>¶
心事有期途路逺可因流落賦懐沙¶
　　　長安門西道苑牆雨後經眺作¶
紫宫皇屋䆳森沉馳道周廬肅羽林樹裏啼鶯清禁切¶
雨餘流水御溝深松篁並落鐘山翠雲霧常依漢殿隂¶
此日歌謳歡在鎬草茅何以嗣華音¶
　　　泊徐州再宿對月作¶
風煙漠漠路漫漫迢遞偏嗟作客難茂苑音書千里隔¶
彭城月色兩宵看星函河影垂平野水觸洪聲瀉急灘¶
<pb:KR4h0143_WYG_249-27b>¶
更倚五雲瞻北斗清輝玉宇不勝寒¶
　　陳鐸¶
　　　春晚過程竹溪用韻¶
春日春盤薦白魚地幽全勝野人居詩篇靜閲新晴後¶
茶臼閒敲午夢餘花落語鶯還在樹竹深流水細通渠¶
將軍莫厭過從數幾日東橋有報書¶
　　　春日喜程大祥見過¶
金石交情老不移尊前重覩舊丰儀清風竹徑臨茶竈¶
<pb:KR4h0143_WYG_249-28a>¶
細雨鄰牆見酒旗世事且歸蝴蝶夢春情多寄海棠枝¶
西齋兩月無情興病起逄君一賦詩¶
　　　次與仲和聫句韻¶
卧病經年喜遇君草堂清話到斜曛濁醪𢬵取尊前醉¶
險韻何妨席上分冷雨小蛩鳴切切輕風殘葉下紛紛¶
也知别後還相憶何處鐘聲隔暮雲¶
　　謝承舉¶
　　　送任正字遊天台(蜀人/)¶
<pb:KR4h0143_WYG_249-28b>¶
西風十月下瞿塘萬里隨身劒在囊詩艇又横揚子水¶
糟丘已築澆花莊夢中家國心猶炯客裏湖山鬢未蒼¶
明日扶藜上天姥石梁東去是仙鄉¶
　　　宿和州港¶
落日舟航泊晚晴酒帘茅屋小村清客途南去三千里¶
鄉土今來第一程野廟鼓鐘驚夢寐秋江星斗動虚明¶
西風轉盼情無限行役勞勞恨此身¶
　　　抵豫章¶
<pb:KR4h0143_WYG_249-29a>¶
藩鎮西南此壯哉鐵圍城郭面江開山川依舊滕王閣¶
草樹消沉孺子臺燈火夜喧漁父出帆檣日送賈人來¶
千年文獻吾鄉土兩度經過愧不才¶
　　　不寐枕上憶劉子¶
殘漏疎鐘枕上驚雞聲何處未分明空梁有月秋江晚¶
客舍無燈夜亦清風雨屢孤同榻興萍蓬難忘盍簪情¶
布衣展轉寒如水多少思君夢不成¶
　　　雪霽發煙茫渡¶
<pb:KR4h0143_WYG_249-29b>¶
野屋寒雞凍不鳴滿天風雪五更晴波吞朔氣滄江迥¶
日射氷華翠壁明囊篋衣裳憐乆敝雲霄羽翼念孤征¶
還家算及新春候浙水吳山次第行¶
　　　游甘露寺夜歸即景¶
南指岡巒路幾重短藜拄到翠芙蓉地從海口横諸水¶
山自江心落半峰孤月出林驚玉兔一星當閣對蒼龍¶
十年再舉憑髙眼吟倚門前四五松¶
　　　次韻呉至大寄胡汝舟時客嶺南¶
<pb:KR4h0143_WYG_249-30a>¶
水冷天寒憶送君扁舟艤凍雪溪紛青慳岸栁春工淺¶
白入江梅嵗事分燈火篷牕頻夢雨煙風綵筆幾停雲¶
蠻鄉眠食應知慎莫放㯽榔似酒醺¶
　　　病中憶清風亭海棠¶
綘衣仙子馭青鸞飛下仙家白玉壇翠黛不禁秋睡困¶
粉香猶怯曉妝寒雲生綵樹愁成寐月滿珠簾病憶看¶
嬌豔正防風露重紫絲不惜䕶朱䦨¶
　　　揚州馬次甫見過病中以詩道意¶
<pb:KR4h0143_WYG_249-30b>¶
三百江城一日風又從橋口擊孤篷忽驚深巷來佳客¶
不厭閒門問病翁舊事多傷春鬢白好詩留剪夜燈紅¶
階前便即呼兒拜眼底誰人識馬融¶
　　　西野應胡汝舟求¶
背郭林幽帯曲岡自成村疃自成莊十千酒好邀新月¶
五字詩工送夕陽閉户秋聲驚倦枕捲簾爽氣入虚堂¶
孟郊只隔前山路日日奚童簡牘忙¶
　　　宿姚氏延秀山房兼候王原孚不至¶
<pb:KR4h0143_WYG_249-31a>¶
何處平泉别有莊新堂西崦築溪堂水風吹酒凉侵枕¶
山月窺人影到牀睡熟黄紬詩夢逺坐消紅燭世機忘¶
多情摩詰應趨約誰貌騎驢華子岡¶
　　　飲黄氏園¶
春色休論郭外尋城中泉石此山林對花宜醉十分酒¶
買地不辭千笏金雲幕穠薫脂粉豔風簾低約珮環音¶
主人多少留春意未許池塘變緑隂¶
　　金鑾¶
<pb:KR4h0143_WYG_249-31b>¶
　　　除夕¶
還憶去年辭白下却憐今夕在黄州空江積雪添雙鬢¶
細雨疎燈共一樓世難乆𢬵魚雁絶家貧常為稻粱謀¶
歸來故舊多凋䘮愁對東風感壯遊¶
　　　北河道中¶
叢臺北向通幽谷曲渚西流繞薊門歸鳥亂啼原上樹¶
夕陽多照水邊邨因悲俗吏趨三輔曽有新詩寄陸渾¶
嵗嵗别來春又暮幾回芳草怨王孫¶
<pb:KR4h0143_WYG_249-32a>¶
　　　泊盂城驛簡仲輞莊¶
盂城驛口射陽西水國風煙似五溪萬井落花春後發¶
幾家垂栁雨中齊時臨野店炊晨黍漸入荒村報牛雞¶
見説輞川多勝事經過原許一相携¶
　　　重過歌臺追憶髥仙竹谿二徐老¶
山公曾醉習家池潦倒當年舊接䍦再過已驚非故主¶
相逢原不是新知屛花帯雨春還麗水檻臨風晚更宜¶
幾度壚頭覓嵇阮紫簫携向月中吹¶
<pb:KR4h0143_WYG_249-32b>¶
　　　感燕¶
故園門巷近烏衣但見花開燕子飛一自天涯與相别¶
可憐春盡未知歸緑楊庭院傳聲杳芳草池塘顧影稀¶
何處修梁更堪寄日斜江上倍依依¶
　　邢參¶
　　　寄𤣥敬¶
函丈論文十載餘暫違接席笑慵疎要知泉石䝉題品¶
漫遣緘封候起居滿座賔朋應貰酒一樓燈火想讐書¶
<pb:KR4h0143_WYG_249-33a>¶
新春未肯經郛郭孤負蓬門日埽除¶
　　王寵¶
　　　夏日草堂撒去忩户肆設几簟清風洞越藤竹¶
　　　交䕃悠然有作¶
錦石疎花暑氣清翠巖丹壑夏雲生已添海燕梁間語¶
直看湖帆鏡裏行四壁驚風絃索響千林修竹簟紋明¶
令人却憶王車騎更覺西山爽氣横¶
　　　横山下種𤓰作¶
<pb:KR4h0143_WYG_249-33b>¶
山田犖确苦多沙學種東陵五色𤓰激澗即看穿石竹¶
插籬偏自愛藤花囊中未得餐霞法溪上時留泛海槎¶
長日輟耕無一事只須牛角挂南華¶
　　張詩¶
　　　崔西峨山中别起樓臺寄贈¶
山人習靜謝氛埃甲第遥從天上開流水自然成澗壑¶
閒雲終日䕶樓臺珠簾度鶴窺金篆碧月穿花送玉杯¶
鞭石不勞蓬海去吹簫時引鳯皇來¶
<pb:KR4h0143_WYG_249-34a>¶
　　鄭作¶
　　　送呉克存還山¶
花暮春回柳復飛青山千里送君歸共傾北地愁中酒¶
獨酌南溪水上磯帆挂夕陽孤影淡雁迷殘雨去聲微¶
孤城此日腸堪斷不為臨岐重濕衣¶
　　髙凝¶
　　　岳陽樓¶
巴陵城上岳陽樓樓外長江日夜流殘雨數峰衡岳曉¶
<pb:KR4h0143_WYG_249-34b>¶
暮雲孤月洞庭秋仙人夜奏沙邊笛估客春移樹杪舟¶
十二危䦨閒極目滿汀楊柳不勝愁¶
　　傅汝舟¶
　　　同諸子秋夕尋雲谷晦翁讀書臺¶
看山午發澄溪滸度嶺鐘鳴日已曛百里川原平入眺¶
九霄星斗倒垂文短袍席映疎林月髙枕忩含疊嶂雲¶
欲訪遺祠悲草木早衰真愧道無聞¶
　　錢元善¶
<pb:KR4h0143_WYG_249-35a>¶
　　　春日感懷¶
春風三月景依然弱栁游絲觸處牽家逺隔年無信到¶
官閒鎮日枕書眠林鳩逐婦晴還雨沙燕將雛去復旋¶
遥憶故園春更好江樓背郭看鉏田¶
　　戚韶¶
　　　春日江上¶
江晴燕子故飛飛江上春帆何處歸南浦乆懐芹菜美¶
北山初獻蕨苗肥心驚醉語常多悔事到中年漸覺非¶
<pb:KR4h0143_WYG_249-35b>¶
明日舞雩須一徃二三童子試春衣¶
　　趙金¶
　　　郊居¶
自愛閒居卜近郊獨將心迹寄衡茅桃花水泛魚吹浪¶
芹草泥香燕補巢雜植桑麻供國税細分杞菊入山肴¶
平生方外誰為友冷澹雲霞信可交¶
　　陳鑑¶
　　　西邨諸社友見訪雨夜分得㣲字¶
<pb:KR4h0143_WYG_249-36a>¶
門外泥深草路㣲滿江風雨暗斜暉春潮正急不可渡¶
有酒相邀且莫歸屋帽田衣留竹桁茶煙藥火共柴扉¶
重招更有荼䕷帖爛醉花前願豈違¶
　　徐繗¶
　　　寓妙隱菴¶
東風仙苑闘芳菲家在雲林屢夢歸河畔草青鶯欲語¶
城南花滿蝶初飛寒生古院偏多雨苔没空階正掩扉¶
留戀曲池春更好垂楊終日鎖煙霏¶
<pb:KR4h0143_WYG_249-36b>¶
　　　雲陽道中¶
雲陽郭外曉氤氲飛鞚連翩正逐羣天際楚山春易靄¶
雲中江樹曙難分鄉心更值風花暮旅跡頻驚陌草薫¶
欲向隴頭聊駐馬啼鶯深處不堪聞¶
　　　叔貽卧病家園以詩代訊¶
聞君抱病謝塵蹤歸臥鄉園緑嶼中水曲更憐藏别島¶
花深偏愛隱房櫳仙芝出地俱成餌琪樹為林半是叢¶
最憶夜分紅燭靜珠簾垂處月朣朧¶
<pb:KR4h0143_WYG_249-37a>¶
　　　送陸甥緩適淮隂¶
征帆渺渺去江濵千里垂楊暗緑津乳燕不堪臨别酒¶
落花偏自送離人淮隂尚説王孫市楚水空流故國春¶
荒戍角聲愁暮起夕陽時節易霑巾¶
　　王元逄¶
　　　對酒¶
抱病逢春亦暫歡芳時對客更加餐即看乳燕雙雙入¶
無那飛花片片殘潦倒不忘桃葉句蕭閒應戀竹皮冠¶
<pb:KR4h0143_WYG_249-37b>¶
莫論往昔清狂事且醉荒亭苜蓿盤¶
　　王磐¶
　　　同友人泛湖¶
細栁新蒲緑未齊樓船春泛五湖西帆檣影裏魚争躍¶
簫鼓聲中鳥雜啼宿雨暗添山色重晴雲輕度水容低¶
人家只在風煙外靣靣天開罨畫溪¶
　　　元宵漫興¶
天風吹㪚赤城霞散落人間作九華夾路星毬留去馬¶
<pb:KR4h0143_WYG_249-38a>¶
燒空火樹亂歸鴉笙歌醉月家家酒簾幙窺春處處花¶
一𣲖雲韶天外迥不知仙馭過誰家¶
　　木公恕¶
　　　春居玉山院¶
玉嶽崚嶒映雪堂年年有約賞春光飛紅舞翠秋千院¶
擊鼓鳴鉦蹴踘場遲日醉聼羣鳥哢暖風時送百花香¶
好山好地堪為樂莫厭尊前累盡觴¶
　　許隚¶
<pb:KR4h0143_WYG_249-38b>¶
　　　張舜卿園亭¶
緑隂深巷寂無譁小結茅亭玩物華花㪚餘香來客座¶
竹分新翠過鄰家錦袍垂手閒調鶴烏帽籠頭自煮茶¶
况值承平常偃武不妨詩酒作生涯¶
　　　送梅¶
爛漫南枝與北枝殘香落落影離離多情明月還相照¶
無賴狂風且莫吹縱飲不辭今日醉算開猶是隔年期¶
最憐今夜黄昏後寂寞微吟倚樹時¶
