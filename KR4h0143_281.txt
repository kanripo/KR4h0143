# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:48.281582
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷八十四
<pb:KR4h0143_WYG_281-1a>¶
　欽定四庫全書¶
御選明詩巻八十四¶
　　七言律詩十七¶
　　　魏裳¶
　　　　題白雪樓¶
　郢調淒涼思轉幽卜居還倚鮑山丘初疑海氣能成市¶
　不道仙人獨有樓乘興好看明月上登髙長嘯白雲秋¶
　琴心自在誰堪識且聽巴人下里謳¶
<pb:KR4h0143_WYG_281-1b>¶
　　　　送萬章甫兵憲滇南¶
　仙郎擁傳出燕闗開府西南控百蠻萬里烟濤青雀舫¶
　千秋詞賦碧雞山主恩題柱雲霄上時難論兵天地間¶
　春到昆明懐漢苑幾囘鳴玉共朝班¶
　　　　夏夜于鱗山樓¶
　濁酒髙樓暑自清凌雲詞筆意崢嶸星辰倒挂青萍色¶
　山水涼生緑綺聲賦入甘泉通御氣人傳河朔見交情¶
　知君庾亮多幽興長嘯胡牀坐月明¶
<pb:KR4h0143_WYG_281-2a>¶
　　汪道㑹¶
　　　過王百穀¶
秣陵三月栁含烟猶憶城南送酒錢雙槳暮潮桃葉渡¶
一尊寒食杏花天江門隔歲書相問吳苑今宵月再圓¶
執手莫須論往事傷心近廢鶺鴒篇¶
　　　重至上陵看花作¶
春山拄杖獨經過一路縁原訪薜蘿幽處白雲能抱石¶
興中黄鳥自成歌桃花流水生涯足籬落衡門古意多¶
<pb:KR4h0143_WYG_281-2b>¶
卜築廿年猶未果秖今囘首媿巖阿¶
　　張佳胤¶
　　　登函關城樓¶
樓上春雲雉堞齊秦川芳草共萋萋黄看雨後河流急¶
青入窓中華嶽低客久獨憑三尺劔時清何用一丸泥¶
登髙眺極鄉心起關樹重遮萬嶺西¶
　　張九一¶
　　　自夀春鎮登舟值水勢如海¶
<pb:KR4h0143_WYG_281-3a>¶
北走黄河萬頃秋南來淝水蹴天浮蒼茫不辨乾坤色¶
浩蕩長懸日月流細雨鳥啼楊栁岸斜陽人在木蘭舟¶
海門咫尺飛濤接吾欲凌風問十洲¶
　　　飲周公瑕書齋¶
山人開閣貯遺經入坐江流挾雨青貰酒也須隨白社¶
換鵞還為寫黄庭未逢後載仍漁父似覺前身是客星¶
獨夜空城秋色滿讀書分得草間螢¶
　　　題潘中丞讀書堂¶
<pb:KR4h0143_WYG_281-3b>¶
毘山千仞洞庭傍更結精廬在上方樹杪女牛雙宿近¶
階前苕霅二流長春風芳草抽書帶夜月梅花伴篴牀¶
曽是中丞吟咏處石林一部奏清商¶
　　　留别趙夢白¶
娟娟叢竹翠猶飜冉冉微霜白漸繁海上孤槎張愽望¶
尊中十日趙平原江鴻片月寒爭渡朔吹空林晚自喧¶
知已風塵看汝在那能離别不銷魂¶
　　　寄見甫弟¶
<pb:KR4h0143_WYG_281-4a>¶
歴盡巴山白髪新西風何處不傷神馬曹蹭蹬官難起¶
鳥道艱危老更貧九派長江春後雁一年芳草夢中人¶
相思况是無消息徙倚天涯涕淚頻¶
　　　黄陵廟¶
黄牛朝暮望青春此日維舟白馬津古廟空山存漢碣¶
屠羊伐鼓過江人九河注海猶稱異三峽開天始見神¶
應共長年歌賽酒衣裳鱗介仰陶鈞¶
　　盧柟¶
<pb:KR4h0143_WYG_281-4b>¶
　　　醉後射魚宿羅山人草堂¶
南射滄溟十丈魚碧潭揺影動清虚太行逺望仙人嶂¶
淇水斜臨髙士居曉傍楓巖留客飯夜歸蘿徑即吾廬¶
何時共策青藜杖為覓中山白鹿車¶
　　　贈羅月巖推府迎侍還萬安¶
漢京仙客知名早佐郡驚看漳水濆南楚花明萊子服¶
西山樹送狄公雲髙秋大澤龍蛇隱落日寒江鼓角聞¶
最是少微干象緯天風先報洞庭君¶
<pb:KR4h0143_WYG_281-5a>¶
　　李先芳¶
　　　天峯寺同譚少府覽眺¶
郭外名山碧四圍聮鑣載酒歴山扉千家戶牖分青靄¶
一曲江流寫翠微日嶠晴雲低古寺海門秋色澹征衣¶
天峯果在烟霄上坐對長松了道機¶
　　　宜春臺¶
春臺獨上俯千家聛睨風髙起曙鴉南下萬山連百越¶
東來一水繞長沙青厓竹覆經年雪碧落松盤小洞霞¶
<pb:KR4h0143_WYG_281-5b>¶
駐馬荒祠聊借問韓公何事客天涯¶
　　　雲津送袁生之京¶
曲水平橋江岸斜雲津門外送仙槎離亭握手愁將夕¶
逺道逢春鬢易華二月行人折楊栁一年心事問桃花¶
蘭橈泊處東風遍細雨樓臺燕子家¶
　　　昌平城樓望居庸關作¶
樓外羣山拱帝畿朔雲燕樹晚霏微孤城落日催刁斗¶
九月微霜浸鐡衣海氣東來千嶂合關門中斷一鴻飛¶
<pb:KR4h0143_WYG_281-6a>¶
萬家烟火行營外笳鼓風髙塞馬肥¶
　　　暮春過山莊¶
山人本性愛山居弭節春游過草廬短砌雨餘芳草合¶
小亭風定落花初拂塵下榻驚梁燕開篋抽書走壁魚¶
更闢巖扉頻灑掃能無長者命巾車¶
　　吳維嶽¶
　　　祈雪齋居¶
太乙壇開薦禮勤省垣梧竹絶塵氛靈光正想通三極¶
<pb:KR4h0143_WYG_281-6b>¶
清漏微聞下五雲窓散爐薫看月淡簾垂竹影坐星分¶
無才未就豐年頌秖有齋心奉聖君¶
　　　家叔致考功事山居寄呈¶
窈窕巖阿松桂繁沙田數畞傍仙源開尊白石依汀鷺¶
搗藥清齋引洞猿花外小車鄰客至架中紛帙野僮繙¶
南樓月上村墟靜醉倚孤琴無一言¶
　　歐大任¶
　　　伏日姚唯之陸華甫董述夫見過¶
<pb:KR4h0143_WYG_281-7a>¶
官含鶯啼緑樹陰炎天步屧爾能尋樓前過雨山俱出¶
階下生烟竹更深講肆不妨開馬廐詩篇何必到雞林¶
酣歌氣與秋空逺丹壑誰知靜者心¶
　　　嶺下酬蔣宋二使君見過¶
梅花嶺下幾擔簦敢向中原論代興置驛豈期縫掖貴¶
乘船猶媿孝亷稱虞廷此日咨州牧漢相何人起郡丞¶
聞道長安推轂地歸朝行見璽書徵¶
　　王道行¶
<pb:KR4h0143_WYG_281-7b>¶
　　　吕二山人自上黨以詩見貽却寄¶
山陰夜雪興何如客去遙天斷雁書曽許王生重結韤¶
未應梁苑倦驅車林開叢桂香飄席臺倚千峯草結廬¶
遲爾憑髙一杯酒漫從張翰問鱸魚¶
　　石星¶
　　　同穆敬甫舟中作¶
囘首雲深薊北臺不縁五斗賦歸來江湖我適扁舟興¶
廊廟君終濟世材寒色侵人鄉夢斷濤聲入夜錦帆開¶
<pb:KR4h0143_WYG_281-8a>¶
平生擊楫成何事起向燈前歌莫哀¶
　　黎民表¶
　　　祈穀齋居¶
鈴索無聲樹色寒集靈臺上拜千官旌旗夜繞長楊陌¶
燈火春祠太乙壇煖入芳郊陽氣淺月臨青閣曙光殘¶
揚雄白首𤣥經在誰捧雲中玉露盤¶
　　　送胡翰林懋中冊封襄府¶
囘望金莖雪色間南行旌節入昭關長楊羽獵停車待¶
<pb:KR4h0143_WYG_281-8b>¶
錦里江山策駟還風射紫貂憐逺道月臨青雀夢朝班¶
詞人已在麐臺上招隱無勞賦小山¶
　　　戴金吾伯常招飲鄭園¶
禁城秋色淨無烟碧水澄波帶逺天十里樓臺通泰畤¶
五陵花木有平泉風揺柳浪低紈扇日暮菱歌起釣船¶
氷簟疎簾銷暑地流塵知不到樽前¶
　　趙用賢¶
　　　恭題皇上所御畫扇¶
<pb:KR4h0143_WYG_281-9a>¶
　　　　詠鶺鴒葵蘭二花¶
花鳥芳菲禁苑中畫圖省識見春風香飄蘭氣千莖碧¶
日麗葵心萬朶紅當暑移來看皎潔自天題處轉青葱¶
鶺鴒原上休相急已荷皇仁祝網同¶
　　　　詠白燕棃杏二花¶
春城駘蕩日初長白燕雙飛度苑牆千樹曉霞迷杏艶¶
一簾晴雪泛棃香廻風舞共花為雨帶月看來羽作裳¶
莫向昭陽營舊壘君王原薄漢宫妝¶
<pb:KR4h0143_WYG_281-9b>¶
　　李維楨¶
　　　贈别楊元素¶
才情奕奕少年塲家在河南舊帝鄉緑樹三山通御苑¶
青樓十里帶横塘銀光紙養芙蓉粉金鏤衣薫荳䓻香¶
羨爾紅顔生羽翼仙人曽授枕中方¶
　　　立秋日九龍溝觀蓮¶
徑僻山深事事幽塵情如洗坐夷猶相看菡萏千花色¶
不受梧桐一葉秋帶雨香從衣上惹凌波影入酒中浮¶
<pb:KR4h0143_WYG_281-10a>¶
宜人少女風微扇無數紅裠蕩小舟¶
　　屠隆¶
　　　夜飲李將軍帳中¶
兩行實炬照華堂一派笙歌夜未央户外髙牙明畫㦸¶
燈前小隊舞紅妝花生步障風光煖月在簾鈎海色長¶
大將只今容揖客不妨沉醉荅青陽¶
　　　送馮開之太史還朝¶
三年採藥訪桐君忍别滄江鷗鷺羣豈謂金門堪大隱¶
<pb:KR4h0143_WYG_281-10b>¶
秪縁玉牒重靈文河橋栁暗人初去山店花香夢欲分¶
蹔入紅塵心不染宫衣猶帶五湖雲¶
　　　北上彭城别姜仲文¶
荒城濁酒送斜陽數起門前指雁行木葉時時作風雨¶
星河夜夜在衣裳坐深熠燿初驚扇秋冷莎雞半入牀¶
何物最能關别恨野橋殘月照清霜¶
　　　懐嘉則賔父伯翼長文田叔仲初鄭朗諸君¶
相思公子住巖阿歲歲衣裳剪薜蘿水濺山花春屐冷¶
<pb:KR4h0143_WYG_281-11a>¶
僧歸湖雨暮鐘多犬能愛客沿谿送猿不驚人帶月過¶
詎用移文心自媿雲青沙白奈君何¶
　　　夏夜泛舟青谿得東字¶
千家隱隱夕陽中一葦蕭蕭浦溆東疎樹晴揺樓映水¶
斷霞初散月當空花明子夜驕華燭簫咽中流度冷風¶
欲繼清歡遲三五芙蕖閒向酒杯紅¶
　　　范司馬園¶
秀木扶疎衆草齊開殘紅藥半香泥鳥窺青嶂平湖入¶
<pb:KR4h0143_WYG_281-11b>¶
人倚珠樓落日低曲竇暗通花逕外垂楊横過石䦨西¶
坐來麋鹿深深見不是桃源路已迷¶
　　　新鶯¶
初來閣外弄春暉上下花間試學飛小語未全調玉管¶
薄寒深自䕶金衣龍池萬栁棲應怯紫殿千門見總稀¶
九十韶華愁易老啼殘紅藥緑陰肥¶
　　魏允中¶
　　　雨餘樓望懐先賢李于鱗¶
<pb:KR4h0143_WYG_281-12a>¶
平陵蕭瑟不勝情落日登樓鬱思生逺樹澹含千嶂雨¶
春陰輕散萬家城曲終白雪今無色人去青山尚有名¶
三十游齊吾愧晚從誰染翰一縱横¶
　　　送康裕卿寄暘谷先生¶
授簡風流滿洛陽青春游子倦思鄉桃花尚記當年宅¶
荷葉堪為卒歲裳九曲暮雲連雁宕片帆秋雨落錢塘¶
吳門驄馬深相憶錦字遙憑寄八行¶
　　徐獻忠¶
<pb:KR4h0143_WYG_281-12b>¶
　　　金陵¶
南朝王氣昔分明盛業千年始作京春樹久迷江總宅¶
寒江長傍秣陵城三山落日明秋練六苑輕風動早鶯¶
聞説髙皇初駐蹕閱江麾蓋定專征¶
　　　丁酉北上同年馮南江將赴雷陽追餞吳門即¶
　　　席賦謝¶
仙槎揺曳闔閭城惜别那堪鴻雁情千片鮫氷同棹發¶
五湖龍氣逐船生陽春北指江關賦化國南通瘴海程¶
<pb:KR4h0143_WYG_281-13a>¶
此夜相看渾不寐霜風吹動欲宵征¶
　　陳津¶
　　　燕子磯¶
燕子何年集釣磯春風不見舊烏衣空餘芳草迷前浦¶
長自寒潮送落暉刺眼野桃臨岸發多情山鳥傍人飛¶
獨慚白髪紅塵客此日披襟對翠微¶
　　黄省曽¶
　　　虎丘詠¶
<pb:KR4h0143_WYG_281-13b>¶
芙蓉近倚闔閭城眺閣觴樓逐勢成珠寺飜為歌舞地¶
青山盡是綺羅情巖花吐學紅妝麗谷鳥啼兼鳳管聲¶
十里垂楊芳草岸四時常映彩舟行¶
　　胡應麟¶
　　　贈觀察馮元成¶
把袂秋風白苧涼壚頭猶記舊清揚談兵武畧雄三署¶
校士文名擅八荒得句乍逢天姥客飛書曽懾夜郎王¶
那堪後夜河橋别落月啼烏上客航¶
<pb:KR4h0143_WYG_281-14a>¶
　　吳旦¶
　　　秋夕城闉納涼¶
同游冠蓋晚相招澤國山川正泬寥官閣迥臨秦代壘¶
女牆斜帶越江潮流螢草細風先動繞鵲枝長露易飄¶
多少髙樓人不寐碧天涼月夜吹簫¶
　　蔡宗堯¶
　　　感詠¶
海國涼生吹雨花西門十里即天涯山銜落日孤雲細¶
<pb:KR4h0143_WYG_281-14b>¶
林著疎風翠篠斜湖海壯心驚白首廟堂清議屬烏紗¶
洛陽年少空前席賔客梁王憶漢家¶
　　楊樞¶
　　　贈馮南江侍御謫戍雷州¶
此去雲山應萬重天心原不負孤忠欲令宋室還唐介¶
先使雷陽識㓂公火後自當分玉石眼前且莫論雞蟲¶
征帆落日斜塘路掻首頻看劍倚空¶
　　馮行可¶
<pb:KR4h0143_WYG_281-15a>¶
　　　泛白龍潭¶
百頃寒潭依古寺隔林風景樹蒼蒼天連野水平橋緑¶
雲度谿陰拂袂涼飛閣層層懸鳥路晴沙淺淺没魚牀¶
由來此地春偏好兩岸蘼蕪綴夕陽¶
　　　泛泖¶
浮屠十丈枕平川浪湧珠光日倒懸客泛星槎疑入漢¶
僧耽水觀不知年曉霜楓葉明村市暮雨蘆花失釣船¶
浣盡塵纓心境寂鐘聲忽逗半江烟¶
<pb:KR4h0143_WYG_281-15b>¶
　　　吳山大觀亭¶
選勝登臨興自豪披襟對酒咏離騷坐來湖影揺空碧¶
嘯入江聲作逺濤靈氣常通三竺近浮雲忽斷兩峯髙¶
秋風桂子雲中落時見天香滿客袍¶
　　　湖上逢故人¶
與君吟賞十年餘博雅翩翩是我師懸磬由來無長物¶
攜笻到處有新詩烟霞自足幾兩屐日月頻驚雙鬢絲¶
湖外青山湖上月不妨潦倒桂花巵¶
<pb:KR4h0143_WYG_281-16a>¶
　　　望湖亭¶
特立孤亭隱翠微空山春早客來稀望深烟景堪投䇿¶
坐久嵐光欲染衣赤鯉驚看牽藻去白鷗閒自傍人飛¶
芳洲杜若應思採那得扁舟繫釣磯¶
　　許邦才¶
　　　于鱗宅送江山人¶
良夜琴尊興不孤蕭然行色㟙山湖天涯芳草思公子¶
雪後春風戀酒徒那惜十千供舉白從來百萬判呼盧¶
<pb:KR4h0143_WYG_281-16b>¶
河橋楊栁誰堪把況復梅花正滿途¶
　　韓詩¶
　　　小齋即事¶
小齋寂歴似山居池上逍遙與世疎盡日不通門客刺¶
經春嬾報故人書捎簷細竹含風響繞榻輕雲過水虛¶
願得郡中無一事十年不調更何如¶
　　黄尚質¶
　　　再過半山堂¶
<pb:KR4h0143_WYG_281-17a>¶
春風重過半山堂依舊千峯入坐蒼更有好花明後院¶
旋添新竹蔭虚廊畫圖想像摹雲谷詩句糢糊認雨牆¶
却怪山禽似相識向予啼上卧龍岡¶
　　丁一中¶
　　　九日江樓逢琴上人¶
重陽晴色滿江樓偶爾逢僧愜醉游黄葉漫同塵事轉¶
青樽遙對楚江流波光東接滄洲逺山色西連灔澦秋¶
誰謂覊懐銷不得此中登眺足忘憂¶
<pb:KR4h0143_WYG_281-17b>¶
　　　游武夷九曲靈峯觀¶
溪窮九曲日初斜更躡靈峯觀裏霞華髪衰顔還世路¶
碧桃修竹自仙家雲深紺殿晴猶潤春暖瑤壇晚亦花¶
便擬重尋遼海約翩然時泛武夷槎¶
　　張鳴鳳¶
　　　留别黄門周公¶
清時落拓媿無能何事髙人獨見稱朝議遽寛重譴吏¶
聖恩因借六安丞雲山曙色催行李秋渚離心醉采菱¶
<pb:KR4h0143_WYG_281-18a>¶
夢裏亦知雙闕路幾囘深夜悵殘燈¶
　　姚光虞¶
　　　送周國雍守順慶¶
使君千騎擁朱幡此去誰云蜀道難列郡分符虞岳牧¶
前驅負弩漢衣冠湓城月色揚舲渡巫峽濤聲倚劔看¶
行矣外臺今不薄循良卿相滿長安¶
　　艾穆¶
　　　奉和岳州張兵備¶
<pb:KR4h0143_WYG_281-18b>¶
握蘭虎署為郎日意氣相看獨有君擊節幾談天下事¶
建旄今領水犀軍幕中説劔雙龍動樓上停雲七澤分¶
秋色滿湖吟眺足銀魚何苦碧山焚¶
　　　寄懐沈純甫戍金沙¶
衡陽那見雁飛囘庾嶺梅花幾度開謫後沈郎應更瘦¶
調同楚客不勝哀金沙潮落珠光動銅柱風清海月來¶
君在瘴鄉偏逸興新詩能為故人裁¶
　　李䞇¶
<pb:KR4h0143_WYG_281-19a>¶
　　　宿天臺頂¶
縹緲髙臺起暮秋壯心無奈忽同游水從霄漢分荆楚¶
山盡中原見豫州明月三更誰共醉朔風初動不堪留¶
朝來雲雨千峯閉恍惚仙人在上頭¶
　　　江上望黄鶴樓¶
楓霜蘆雪淨江烟錦石游鱗清可憐賈客帆檣雲裏見¶
仙人樓閣鏡中懸九秋槎影横清漢一笛梅花落逺天¶
無限滄洲漁父意夜深髙咏獨鳴舷¶
<pb:KR4h0143_WYG_281-19b>¶
　　張邦伊¶
　　　沈嘉則有三楚之游席上得分字¶
春城斗酒惜離羣把袂髙歌到夕曛地入衡廬三楚盡¶
天迥襄漢九江分停舟夜聽湘靈瑟倚閣朝搴鄂渚雲¶
知爾尚平家累淺逢人勝事好相聞¶
　　潘緯¶
　　　春日官莊¶
幽居近喜卜東溪逺市依依隔水西隄栁漸迷來客駕¶
<pb:KR4h0143_WYG_281-20a>¶
小花自發野人蹊游魚晴戲陂塘暖雊雉朝飛壟麥齊¶
更好林鶯聽不盡雙柑斗酒日勞攜¶
　　　出郊與黄吉父言别¶
䇿蹇出都俱莫問笑彈長劔對銀釭虛傳郭隗臺千尺¶
誰賜虞卿璧一雙林下放歌俱白首門前把釣有滄江¶
也知西掖還東閣且趂南風卧北窗¶
　　　應制賦禁中栁絮¶
日暖長楊露乍晞樓臺無處不霏霏纔隨漢苑春風起¶
<pb:KR4h0143_WYG_281-20b>¶
忽作梁園暮雪飛案上花生供奉筆墀頭影落侍臣衣¶
不因賦質輕微甚那得吹嘘到禁闈¶
　　周錫¶
　　　吳門夜泊¶
谷口揚帆風正急野亭雲木雨霏霏晚來城郭維舟穩¶
老去湖山見面稀十里烟光開疊嶂兩崖樓閣帶斜暉¶
夜深欲傍寒山寺依舊鐘聲落翠微¶
　　張之象¶
<pb:KR4h0143_WYG_281-21a>¶
　　　還山留别仲交作¶
相期意氣欲凌虛旅舍春風厭索居末路但存三寸舌¶
明時不用百家書昆丘窈窕思棲鶴谷水清泠憶釣魚¶
日暮干將抛酒市生平結客似專諸¶
　　　游馮廷尉迴瀾臺¶
關西誰築此層臺屹立中流亦壯哉白浪勢從天末㵼¶
紫霞暉傍日邊開古丘百里蟠龍䕶華表千年化鶴來¶
形勝有餘思罔極至今風柏助悽哀¶
<pb:KR4h0143_WYG_281-21b>¶
　　楊文卿¶
　　　秋日送曽公子實卿之延安¶
車馬翩翩送汝行離愁遽逐海雲生三杯籬落菊花節¶
一路蛩螿豆葉聲荒草濁河連古戍悲笳明月動山城¶
鯉庭趨後勞相報婚嫁如今累尚平¶
　　丘雲霄¶
　　　北固山江望¶
偶來結束成登眺獨立蒼茫散暮愁地入秦淮千嶂出¶
<pb:KR4h0143_WYG_281-22a>¶
天分南北一江流潮隨返照衝長島鳥入深雲是故丘¶
自信久無蕉鹿夢浮名應愧釣魚舟¶
　　旋漸¶
　　　春日過長蕩湖野望¶
不因修褉過春山誰得澄湖一望閒頓覺塵心空水上¶
偶逢漁父語沙間幾多沃野桑麻蔽半是荒畬雁鶩還¶
日夕微茫僧問渡雙峯寂歴掩禪關¶
　　李奎¶
<pb:KR4h0143_WYG_281-22b>¶
　　　詠湖上新栁¶
依依弱栁不勝春裊裊垂條向水濵奈可輕盈愁少婦¶
豈堪攀折贈離人烟消翡翠眠初起風折鴉黄舞乍新¶
猶喜芳心未成絮肯將眉黛向人顰¶
　　戚繼光¶
　　　三屯新城工成志喜¶
受䧏新築壯三屯燈火遙連十萬村障燧層巒秦作塞¶
風雲大陸薊為門東廻地軸山河固西擁天関宫闕尊¶
<pb:KR4h0143_WYG_281-23a>¶
百二城邊過質子千秋同戴漢家恩¶
　　　伏龍寺¶
梵宇蕭條隱翠微丹楓白石靜雙扉曽于山下揮長㦸¶
重向尊前醉落暉衰草尚迷游鹿徑秋雲空鎻伏龍磯¶
遙看滄海舒孤嘯百尺仙橋一振衣¶
　　　塞外觀音巖¶
朔庭喜見戰塵收石洞思從大士游不道受䧏唐節度¶
何如奉使漢通侯天垂臺觀三千里雪染顛毛四十秋¶
<pb:KR4h0143_WYG_281-23b>¶
短劔蕭森心尚赤班超獨倚玉門愁¶
　　張通¶
　　　游西林菴¶
野寺蕭條一逕微山僧相見語禪機雲深石洞𤣥猿伏¶
烟鎻松林白鶴歸上界疎鐘通碧落邊城鼓角送斜暉¶
浮生自覺渾無定欲解鳴珂問釣磯¶
　　張元凱¶
　　　西苑¶
<pb:KR4h0143_WYG_281-24a>¶
曲房宣室自逶迤聖主中宵正受釐湛露曉凝千片玉¶
甘泉春長九莖芝鳥棲御宿啼偏早花近朝陽落故遲¶
自識萬幾宵旰切望仙臺下草離離¶
　　　索居¶
自憐多病强加餐里巷浮湛罷據鞍懐舊十年蓬鬢改¶
傷春三月落花寒志酬投筆元非易事到持杯便不難¶
敢謂閉門深避世亦知門外有波瀾¶
　　　江上遇蔡都尉¶
<pb:KR4h0143_WYG_281-24b>¶
同是窮途歎數竒鶡冠凋敝不勝悲孤蓬夜雨天涯淚¶
老驥秋風塞外思去國一身渾似夢歸家雙鬢各成絲¶
長安記得相逢日正是桃花飲馬時¶
　　　贈建平潘子㑹¶
潘郎星鬢尚朱顔為卜郊居已賦閒爾汝孔融多緑酒¶
比鄰謝朓有青山濯纓水上游魚過髙枕花間宿鳥還¶
敢向宦途論巧拙清時唯有閉柴關¶
　　陳鶴¶
<pb:KR4h0143_WYG_281-25a>¶
　　　金子坤話别¶
驛路孤亭含落暉緑蕪風暖燕頻飛城頭潮上酒初歇¶
江畔月明人獨歸才滯莫疑天道逺路貧方覺世情非¶
淒涼十二年來事惟有臨岐淚染衣¶
　　　曹娥江寄京口諸友人¶
曹娥江上浪如花數幅蒲帆過浦斜烟際亂山明落日¶
樹中古廟帶殘霞乾坤故舊勞魂夢客路星霜換歲華¶
鳴雁滿天無信息相思一夜遍天涯¶
<pb:KR4h0143_WYG_281-25b>¶
　　　卧病雙溪山館見月寄張有功¶
溪邊桑柘映雙流病裏蕭條賦四愁坐雨幾宵方見月¶
别君一日已成秋山深倦鵲猶依樹風靜飛螢自上樓¶
託迹文園須共遣莫因鄉國歎羈留¶
　　　炎居苦俗因入蕭山養病張子成郊園¶
炎天病起厭逢迎借爾深山且避名偶對野翁忘出處¶
暫隨農侣話隂晴林猿乞果時穿木海月窺人夜過城¶
頼有流泉能灌圃隔窗時見藥苗生¶
<pb:KR4h0143_WYG_281-26a>¶
　　　旅館病起奉寄近山白崖諸公¶
新橋客舍俯横塘栁色千門路轉長却病且須辭酒伴¶
習閒還欲借僧房日髙花氣蒸書案風過潮聲到石牀¶
巷陌春深芳草緑故人車馬在何方¶
　　陳第¶
　　　追懐宜黄大司馬譚公¶
昔年飄泊入燕京制府憐才意不輕獻䇿獨過司馬署¶
分符旋赴薊州營秪誇相國知韓信無復功臣妬賈生¶
<pb:KR4h0143_WYG_281-26b>¶
秋草春風今日淚不堪囘首楚江城¶
　　李言恭¶
　　　送仲弟南還有懐老親¶
無限離愁匹馬前況多風雨斷鴻邊板輿未得歸潘岳¶
春草何堪送惠連伏枕夢囘滄海月登臨望極白雲天¶
飄零若見髙堂問雙鬢休言異昔年¶
　　　李僉憲招飲黄鶴樓¶
勝地慙非作賦才清尊今向大江開當年黄鶴雲中去¶
<pb:KR4h0143_WYG_281-27a>¶
何處梅花笛裏催風起潮聲喧島嶼日斜帆影上樓臺¶
相逢俱是他鄉客衰草涔陽漫復哀¶
　　　别單竹樓還金陵¶
幾年作客共湘川君去秦淮獨惘然數幅征帆秋水渡¶
一聲鴻雁夕陽天從今不下延徐榻何日重來訪戴船¶
吳地故人如有問鄉心常在月明前¶
　　吕時臣¶
　　　金陵雨霽登吳子充長吟閣次韻¶
<pb:KR4h0143_WYG_281-27b>¶
五嶽窮搜老未閒長吟此日共躋攀相逢到處俱為客¶
大隠明時不在山絳闕春深烟樹碧石城雨過草花斑六¶
朝事業漁歌裏江上浮雲自往還¶
　　　憶環溪草堂託張公子寄雲間沈大參¶
白苧當年憶勝游芳尊早暮共登樓秋風故國張公子¶
明月雙溪沈隠侯花氣尚憐吟處醉江聲不斷别時愁¶
吳淞水煖鱖魚美何日重來泊釣舟¶
　　　游吳山寺同翟敎諭沈嘉則父子次韻¶
<pb:KR4h0143_WYG_281-28a>¶
拂衣直上百盤梯客自忘言鳥自啼萬里潮聲廻玉壘¶
四圍山色䕶璇題僧來竹下風初動帆過峯前日欲低¶
不是春深武陵處碧雲芳草也能迷¶
　　　京口望揚州懐吳原柏沈肩吾¶
隋宫梁苑暮雲遮淮水淮山烟樹斜隔岸雨晴飛燕子¶
渡江風煖散楊花多情季札常為客抱病休文未到家¶
我亦飄蓬無所寄秪將詩酒報年華¶
　　　過内鄉縣奉懐荆南主人¶
<pb:KR4h0143_WYG_281-28b>¶
乍聞人語覺殊方萬疊山溪出内鄉夢裏瀟湘雲縹緲¶
望中函谷樹青蒼衰年不得為秦贅多病猶堪學楚狂¶
囊底餘金曽賣賦令人到處説元王¶
　　　雨中渡錢塘留髙文中宅出新詞譜以侑觴¶
碧雲芳草滿天涯相見應憐歲月遲半夜開尊留客處¶
片帆帶雨渡江時青蓮許結山中社白雪敎傳郢上詞¶
且醉且歌休問訊浪游原不計歸期¶
　　尤嘉¶
<pb:KR4h0143_WYG_281-29a>¶
　　　送劉山人往太原謁梁李二使君¶
平原日落雁聲寒送子西㳺嵗欲殘共惜異鄉裁别賦¶
更于何處解征鞍山横熊耳尖如削路遶羊腸曲似盤¶
自是陳蕃能下榻匣中長鋏不須彈¶
　　徐渭¶
　　　道塲山贈棲雲禪者¶
古塔臨風寶閣欹雲峯上去路逶迤山田穫稻僧人出¶
湖水行舟落葉移風静鳥翔施飯石日斜魚聚放生池¶
<pb:KR4h0143_WYG_281-29b>¶
逺公心地元無住却共飛雲此住持¶
　　　寓穿山感事¶
荒城臨海一山圍何事東方滯衮衣曉日每看牙將集¶
秋風自送逺人歸霜寒戍草嘶征馬潮落江門露釣磯¶
欲請長纓何處是且尋酒伴扣荆扉¶
　　　從少保公視師福建抵嚴宴眺北髙峯同茅大¶
　　　夫沈嘉則¶
晉公雅望復英姿坐領樓船逺視師夜半自平淮蔡日¶
<pb:KR4h0143_WYG_281-30a>¶
秋深同上華山時(昌黎侍裴晉公征/淮蔡偕㳺華題名)軍營列岸江全遶騎火¶
穿林席屢移却説陪游賔從美不妨帳底有風吹¶
　　　九月十六日游南内值大風雨歸而雪滿西岫¶
　　　矣(石橋魚龍百族巧甚云是西/洋物乃三寶大監取歸者)¶
寶樹瓊臺夾梵輪星壇月宇詎非神從來天上游俱夢¶
説向人間恐未真風雨故梢銅網翼魚龍欲活石橋鱗¶
尋詩正是廻驢處忽面西山雪照人¶
　　　蘭亭次韻(相傳蕭翼竊蘭亭記/掀閲百花一時盡開)¶
<pb:KR4h0143_WYG_281-30b>¶
長堤髙栁帶平沙無處春來不酒家野外光風偏拂馬¶
市門殘帖解開花新觴曲引諸溪水舊寺巖垂幾樹茶¶
囘首永和如昨日不堪悵望晚天霞¶
　　沈明臣¶
　　　馮咸甫赴燕臺賦贈¶
梅欲生香栁未黄孝廉船入潞河長燕臺金埒收騏驥¶
海國丹山起鳯凰雪裏江花猶刺眼雲間烟樹莫迴腸¶
東風漸暖長安道馬上聽鶯出禁牆¶
<pb:KR4h0143_WYG_281-31a>¶
　　　黄山道中¶
短服新將薜荔裁碧山無地著塵埃陰崖霜老路常滑¶
幽澗花遲寒自開楓葉亂隨人影下松濤遙雜水聲來¶
千廻萬轉皆仙徑麋鹿相逢不肯囘¶
　　　雨後書事訊文長記室¶
江鄉無盡燕雛飛越水仙舟歸未歸花事幾畨風雨後¶
故人三月信音稀極天戍草嘶邊馬並海雲山雜卉衣¶
愁思滿前惟欲睡郊原白日掩荆扉¶
<pb:KR4h0143_WYG_281-31b>¶
　　　出姚江¶
地迥句餘客路紛半晴秋色一江分雨中黄葉移江樹¶
天外青峯失暮雲流水無情人逺去長空不盡雁初聞¶
自憐白髪猶為旅豐草憑誰領鹿羣¶
　　　再賦宛在詩¶
一天秋水詠蒹葭𣺌𣺌輕烟帶晚霞只隔片雲如萬里¶
直隨飛鳥盼孤槎錦帆青入吳山影畫鷁紅分楚澤花¶
遙聽棹歌何處歇應同明月到長沙¶
<pb:KR4h0143_WYG_281-32a>¶
　　　送徐孟孺應金陵秋試¶
片帆西去五雲飛春水如天没釣磯十里芳洲迷白鷺¶
幾家新燕認烏衣桃花媚客欹歌扇芳草留人敞玉扉¶
月色清溪秋夜永馬蹄輕踏翠香歸¶
　　　重過錢子愚園中用壁間韻¶
重來却怪舊游稀緑滿郊原杏子肥翠幄晴驕微雨色¶
青溪陰借夕陽輝花藏數蜨驚人散燕領雙雛傍客歸¶
一夜鄉心生白髪越王臺下杜鵑飛¶
<pb:KR4h0143_WYG_281-32b>¶
　　　顧仲方園中留别同張𤣥超莫雲卿殷無美分¶
　　　冬字¶
片帆東去水溶溶敝盡春袍憶舊冬知己天涯幾行淚¶
隣僧江上數聲鐘到家楊栁當三月别處芙蓉是九峯¶
為汝相留猶未發燭花今夜故重重¶
　　　從大司馬胡公過陸州道中即事呈徐文長記¶
　　　室¶
孤城全在翠微間九疊屏風繞郡環紅樹作花欹粉堞¶
<pb:KR4h0143_WYG_281-33a>¶
白雲如畫寫青山戴村人共秋空逺嚴瀬潮隨暮雨還¶
自笑無才趨幕府也從車騎得乗閒¶
　　　顧晉卿席上聞其弟益卿憲副南越之㨗喜而¶
　　　賦之¶
廿年豺虎劇縱横百粤遙傳一日平再睹樓船横海出¶
更標銅柱伏波名天青馬嶂春銷甲雨過龍川夜洗兵¶
誰道虎頭非將種請纓原只是書生¶
　　王寅¶
<pb:KR4h0143_WYG_281-33b>¶
　　　春社前三日送兄惟明之淮南¶
山村賽社濁醪醇分取餘觴勸醉頻弱栁初黄難繫馬¶
嬌鶯新囀似留人去程姑浦逢寒食到日雷塘屬暮春¶
故舊相知如有問長竿今已學垂綸¶
　　　吳山秋晚¶
有客閒居無奈閒為看秋色一躋攀百盤細草斜陽路¶
三曲澄江隔岸山野寺最宜紅葉後孤鐘偏在白雲間¶
賞心又得逢僧話此後幽期數往還¶
<pb:KR4h0143_WYG_281-34a>¶
　　康從理¶
　　　黄河夜泊¶
燕雲朔雪路千重飛藿關河歲暮蹤日落帆檣隨雁鶩¶
夜寒衾枕傍魚龍鄉書寂寞天涯淚客鬢蕭騷鏡裏容¶
斷岸蒹葭風雨急一燈孤影聽疎鐘¶
　　　吳門逢吳孝甫¶
握手天涯問釣磯别情歸思兩依依年華共老芙蓉劔¶
生事孤憐薜荔衣雁外清砧侵坐急霜邊殘葉傍愁飛¶
<pb:KR4h0143_WYG_281-34b>¶
十年岐路懐君意一入青山㑹轉稀¶
　　　同王必漸言懐¶
江頭木落雁初飛客子傷心賦授衣鄉夢不縁千里隔¶
浪游空説半生非雲山是處堪招隱塵海何年可息機¶
漫向天涯愁極目幽懐已負北山薇¶
　　　懐顧太學¶
登樓風雨暮蕭蕭久客離魂黯欲消楚樹吳雲春寂寞¶
寒鴻江燕歲迢遙新愁芳草天涯路舊事梅花月下簫¶
<pb:KR4h0143_WYG_281-35a>¶
今日分飛悲萬里憑䦨搔首思無聊¶
　　　送陳京兆致政還白下¶
挂冠東去共稱賢天外浮雲意渺然不是逢萌因世難¶
祇縁𢎞景嗜神仙琴中白雪驚人調江上青松負郭田¶
無限長干花栁色春風不乏杖頭錢¶
　　彭年¶
　　　祠部五臺陸公請告歸省却寄¶
欲事空王賦遂初道心如水浮涵虚歸航更挾浮杯侣¶
<pb:KR4h0143_WYG_281-35b>¶
輕槖惟&KR0724;譯貝書帶月攜琴投野寺乘風看竹訪幽居¶
秋蔬春茗供談笑謝客髙情白社餘¶
　　　叔平山居¶
一曲谿山似輞川天開幽境與棲禪堤分栁浪烟中逺¶
峯矗芙蓉水上妍不斷香風吹寶殿有時花雨墜珠筵¶
還憐假榻清秋夜數盡漁燈廢客眠¶
　　　次韻魯望于公瑕宅觀舞有贈¶
晚風吹拂暑烟收曲宴重開醉客留竹外雲來疑昨夢¶
<pb:KR4h0143_WYG_281-36a>¶
花前月出浣新愁驚鴻妙舞情偏逸雛鳯嬌歌韻轉悠¶
綺席瑤屏圍疊嶂恍然身在閬風樓¶
　　陸治¶
　　　治平寺納涼¶
竹根雨過石苔斑鐘梵蕭然晝掩闗坐愛微涼生碧殿¶
忽看飛雨失青山雲分暝色來天外風巻潮聲落樹間¶
最是晚晴宜眺聽夕陽横抹蓼花灣¶
　　居節¶
<pb:KR4h0143_WYG_281-36b>¶
　　　夢游仙四首¶
水精小殿玉勾䦨鯨甲風生隨處看四面簾垂常不夜¶
六銖衣著豈知寒翠衿鳥語如鸚鵡紅樹花開似牡丹¶
報道雙成娘子到麻姑有信問平安¶
一緘雲札早相邀去聽嬴家弄玉簫臺倚鳯凰花不謝¶
車將翡翠路非遙夜珠似水鮫人淚春服如水織女綃¶
薤酒千杯未成醉赤䦨橋外上秋潮¶
一葉悠悠太華蓮近來弱水亦勝船春寒不上三珠樹¶
<pb:KR4h0143_WYG_281-37a>¶
海氣常生五色烟金鳯矮牋邀翰墨赤龍小輦載神仙¶
自從曼倩偷桃後花已重開今幾年¶
朱樓翠閣碧桃花花底春雲擁路斜藍水有田皆種玉¶
赤城無樹不飛霞珮環猶自憐交甫條脱何縁贈緑華¶
惆悵劉郎易歸去重來何處覔胡麻¶
　　　秋日¶
槿花委露渚蓮愁無復紅妝蕩小舟濃淡雲山堪入畫¶
蕭閒門徑自宜秋當時載酒人如鶴昨夜吹簫月滿樓¶
<pb:KR4h0143_WYG_281-37b>¶
鴻雁欲來江欲冷白蘋風起思悠悠¶
　　　聽雨遣懐¶
一畨秋事老芙蕖蕭颯寒生暮雨餘村巷犬聲如吠豹¶
鄰家燈影有歸漁重陽酒熟茰初紫五栁霜清葉未疎¶
賣賦虛名吾豈有向來多病似相如¶
　　　暮歸書事¶
竹溪蘿徑自幽清片片山衣細靄生薄暮園廬半烟火¶
髙原禾黍正秋晴遙看緑酒懸帘賣未辦青錢挂杖行¶
<pb:KR4h0143_WYG_281-38a>¶
新月柴門牛背笛澹雲紅樹總詩情¶
　　　初春書事¶
青蘿小屋緑莎牆臘後梅花已試香一斗東鄰買桑落¶
千金北客問干將讀書研破魚生釜卧雪齋虚月到牀¶
欲識溪頭春幾許新波新栁似鵝黄¶
　　　對雪¶
老樹荒村鳥雀稀隔溪茅屋午烟微黄雲壓地門深閉¶
積雪滿山樵未歸一樹梅花閒覓句十年湖海歎無衣¶
<pb:KR4h0143_WYG_281-38b>¶
釣魚却憶披蓑客小艇寒江興不違¶
　　　舟行書事¶
滄江無數白鷗羣欹枕漁歌杳杳聞斷港淺浮消雪水¶
薄陰微斂䕶霜雲雞鳴漸覺人家近木落遙看浦溆分¶
茶竈筆牀舟一葉布帆影裏見斜曛¶
　　　舟中夢後月明江清悵然有懐¶
月吐青山夜四更夢囘酒醒正寒生滿空霜色白于雪¶
繞枕江流細有聲蠶繭紙新敎寫字龍香火煖聽吹笙¶
<pb:KR4h0143_WYG_281-39a>¶
少年塲上春游騎葑水桃花舊日情¶
　　　穀日感懷¶
穀日條風喜及晴東臯南隴已春生少從劔客游三輔¶
老傍田家卜五行衣食有端終嵗計江山信美故園情¶
蹉跎十畝桑陰地慙愧花林鳥勸耕¶
　　　無題¶
力薄慵梳十八鬟夢回誰與説雙鸞鵝兒酒嫩堪成醉¶
雲母屏涼不障寒芳草都從行處長春山豈是畫時殘¶
<pb:KR4h0143_WYG_281-39b>¶
金魚牋紙迴文句昨夜燈前仔細㸔¶
　　　春寒¶
重樓燕子隔天涯五栁陰疎未聚鴉十日春寒淹雨雪¶
幾畨風信到梨花横塘水長聽鶯處小巷泥深賣酒家¶
多少朱門咽弦管沉香火底按琵琶¶
　　　夢後作¶
酒醒天涯春幾分緑琴惆悵昔年聞海棠無信作寒食¶
夢雨何心入斷雲石竹短襦留半臂秋香小字記雙文¶
<pb:KR4h0143_WYG_281-40a>¶
潯陽江上潮難到此夜花前忽見君¶
　　　春日有懐¶
柴門春水浴沙鳬嫋嫋垂楊短短蒲花勒淺寒迎燕子¶
雨將新綠入蘼蕪焚魚學士誰招隠放鶴仙人不可呼¶
欲聽黃鸝過橋去隔煙小鳥喚提壺¶
　　　晚晴簡姚伯容¶
曲薄斜扉帶逺林鵓鳩啼徹晝陰陰雨催春色二分過¶
水長桃花十尺深江上片帆斜日影天涯芳草踏青心¶
<pb:KR4h0143_WYG_281-40b>¶
料君閉戸焚香處道性知來為聽琴¶
　　　仲夏閒居¶
樹底柴門不浪開松釵竹粉半青苔緑分田水新栽稻¶
黄入園林已熟梅小艇送僧籠鶴去片雲載雨過湖來¶
夕陽山好詩難就夜合花前費討裁¶
　　周天球¶
　　　北歸客至述懐¶
脱跡風塵少自寛對君杯酒話更䦨去天尺五終非近¶
<pb:KR4h0143_WYG_281-41a>¶
　行路尋常總是難解佩尚餘孤劔在探囊不問一錢看¶
　泰階星斗時時合綵筆于今未易干¶
　¶
　¶
　¶
　¶
　¶
　¶
<pb:KR4h0143_WYG_281-41b>¶
　¶
　¶
　¶
　¶
　¶
　¶
　¶
御選明詩巻八十四¶
