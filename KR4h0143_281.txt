# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.233498
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百十二
<pb:KR4h0143_WYG_281-1a>¶
　欽定四庫全書¶
御選明詩巻一百十二¶
　　七言絶句十二¶
　　　宋登春¶
　　　　送句吳豪士重遊大梁¶
　魏王臺上草紛紛落日中原低暮雲匹馬浪遊孤劍在¶
　酬思誰說信陵君¶
　汴水東流接大河曽經帝里問銅駝春風三月旗亭酒¶
<pb:KR4h0143_WYG_281-1b>¶
　落日夷門一放歌¶
　沙塵風起晝𠖇𠖇二月黄河尚帶氷桑柘夕陽村店路¶
　同誰走馬弔韓陵¶
　　　　春郊即事¶
　春風嫋嫋夕陽西芳草菲菲楊栁堤行盡溪山有茅屋¶
　青林深處一鳩啼¶
　　　　荆州公餽酒¶
　菱葉青青水荇齊遶籬黄蝶菜苗肥夕陽誰送山人醉¶
<pb:KR4h0143_WYG_281-2a>¶
坐看兒童跨犢歸¶
秋風嫋嫋熟黄粱池上鵝肥酒更香醉裏不妨學楚語¶
竹枝歌好和漁郎¶
　　　踏青楊栁洲¶
驊騮蹀躞上芳洲楊栁青青楚水流日暮東風搖百草¶
不知何處是昭丘¶
　　　春隂¶
竹裏松間石徑斜春雲長遶野人家幽窗睡覺鶯聲響¶
<pb:KR4h0143_WYG_281-2b>¶
童子開闗埽落花¶
　　　贈東隅逸人¶
東隅老人能養拙春來釀酒摘松葉有時半醉臨風前¶
獨抱瑤琴嘯海月¶
　　栁應芳¶
　　　勞勞亭送客¶
勞勞亭下路東西翻遣行人到此迷山鳥似經離别過¶
至今不敢盡情啼¶
<pb:KR4h0143_WYG_281-3a>¶
　　　雨中集清凉寺送梅子馬赴楚曹能始還閩¶
客路東西莫厭長七閩原自隔三湘離人不道俱千里¶
一夜相思夢兩鄉¶
　　　賦得千山紅樹送姚園客還閩¶
蕭蕭淺絳霜初醉槭槭深紅雨復然染得千林秋一色¶
還家只當是春天¶
　　楊承鯤¶
　　　憶事¶
<pb:KR4h0143_WYG_281-3b>¶
何處秋簫夜色涼不勝哀怨濕衣裳平湖百丈天如水¶
露滴藕花秋夢長¶
翡翠簾櫳白玉宫碧雲無影佛燈紅夜深下界行人絶¶
一片經聲在半空¶
　　　雪曉懐西清田舍¶
種來黄獨已如拳手斸氷膚煮澗泉酒醒雪晴無一事¶
竹窓炊火送新煙¶
　　沈懋嘉¶
<pb:KR4h0143_WYG_281-4a>¶
　　　秋鳥¶
陳山西麓海東頭細網長竿帶緑韝買得山禽如粉脆¶
屠墳十里稻花秋¶
　　陳有守¶
　　　觀音巖¶
紺閣披雲竹樹叅天花傳說見優曇妙音一去諸天逺¶
癡絶行人拜石龕¶
　　盛時㤗¶
<pb:KR4h0143_WYG_281-4b>¶
　　　寄武林朱九疑¶
湖上輕風拂栁條美人吹笛向平橋欲知胥浦潮初退¶
正是秦淮雪半消¶
　　　贈蔡公子¶
桃花落盡客重來明月高天照酒杯最愛主人年少日¶
淮隂市上釣魚回¶
　　俞安期¶
　　　代送中使織衮還朝¶
<pb:KR4h0143_WYG_281-5a>¶
織罷氷綃進御歸鮫人水國暫停機自憐不及吳蠶老¶
一吐新絲上衮衣¶
　　何白¶
　　　莫愁湖逢程德懋¶
莫愁湖邊驚暮春暖風霽日搖青蘋栁條繋馬不辭醉¶
飛絮滿天逢故人¶
　　陸弼¶
　　　贈金陵馬姬¶
<pb:KR4h0143_WYG_281-5b>¶
杏花屋角響春鳩沉水香殘懶下樓剪得石榴新樣子¶
不教人見玉雙鈎¶
　　　晚泊毘陵諸君攜酒過集舟中¶
孤城春水浸桃花白髮逢君酒重賒一曲清歌滿船月¶
不知今夜是天涯¶
　　黄克晦¶
　　　康州圖¶
亂山無徑不通樵漁舍隂隂映緑蕉樹杪泥乾紅水落¶
<pb:KR4h0143_WYG_281-6a>¶
村邊沙白瘴煙消¶
　　胡宗仁¶
　　　郊行¶
每出幽尋杖短藜無窮勝事愜幽期村村野老柴門裏¶
日對雲山自不知¶
　　　雨後¶
隂隂春日暖風輕新水溪灣到岸平宿雨濕山深樹暗¶
夕陽開浦逺山明¶
<pb:KR4h0143_WYG_281-6b>¶
　　王嗣經¶
　　　青溪水亭遲葉五循甫¶
渌水微風爽氣新重重樓榭接花津葡萄葉暗宜留客¶
楊栁條疎好望人¶
　　王伯稠¶
　　　聽沈二彈北曲¶
燕歌掩亂夜絃鳴訢盡青樓恨别情四十年前明月夜¶
夢迴曾聽斷腸聲¶
<pb:KR4h0143_WYG_281-7a>¶
　　　訪周子居幽居不遇¶
寂寂柴門深自闗幽禽相喚語青山墻頭含雨桃花色¶
半出青葱春樹間¶
　　　贈歌者¶
盡說青樓碧玉家舞風歌月鬭鉛華自從悞識櫻桃後¶
懶看閶門路畔花¶
　　　涼生豆花¶
豆花初放晚涼淒碧葉隂中絡緯啼貪與鄰翁棚底話¶
<pb:KR4h0143_WYG_281-7b>¶
不知新月照青溪¶
　　　秋日過子問郊居¶
葉舠百轉入幽溪灌木蒼藤夾岸迷一縷炊煙小犬吠¶
柴門忽出竹叢西¶
映竹縁溪三兩家隂隂樹影日將斜翩翩黄蝶穿疎蓼¶
唧唧秋蟲語豆花¶
　　林世璧¶
　　　秋宫詞¶
<pb:KR4h0143_WYG_281-8a>¶
碧天涼月湛悠悠獨上高樓望女牛昨夜西風何處起¶
宫中無樹不知秋¶
　　汪禮約¶
　　　寄懐¶
朝雲不散暮雲流溪上茒堂水竹幽忽見斜陽滿高樹¶
亂蟬風葉似深秋¶
　　汪元英¶
　　　秋日歸自溪上¶
<pb:KR4h0143_WYG_281-8b>¶
清溪一曲石橋横十里籃輿溪上行水碧沙明看不足¶
西風兩岸盡秋聲¶
　　程可中¶
　　　上谷¶
鈴閣西頭馬埒平紫騮牽過赤繁纓翻身誰中金錢的¶
嘶入垂楊一片聲¶
　　葉太叔¶
　　　同友人飲秦淮酒樓¶
<pb:KR4h0143_WYG_281-9a>¶
秦淮水漲鱭魚肥滿店楊花作絮飛日暮酒闌無箇事¶
渡頭閒數畫船歸¶
　　李桂¶
　　　江上¶
鯉魚風起荻花秋露厭蒹葭水不流何處津亭夜吹笛¶
白雲明月總闗愁¶
　　盛鳴世¶
　　　送王山人¶
<pb:KR4h0143_WYG_281-9b>¶
寒原一雁下霜空短褐蕭蕭犯北風俱是殘年行路客¶
傷心不在别離中¶
　　　題岳陽酒家¶
巴陵壓酒洞庭春楚女當壚勸客頻莫上高樓望湖水¶
煙波二月已愁人¶
　　　江上别栁陳父¶
滄江落日黯生愁楓葉蘋花送客舟莫道酒闌容易别¶
秋光偏在斷橋頭¶
<pb:KR4h0143_WYG_281-10a>¶
　　　送胡參軍之岷州¶
寳劍翩翩賦逺游東風吹騎出幽州洮河三月流澌下¶
人在長城天盡頭¶
　　陳鳴陽¶
　　　閨情¶
露冷凌波步不前流螢相撲自年年妾身未似齊紈扇¶
不待秋來已棄捐¶
　　林國光¶
<pb:KR4h0143_WYG_281-10b>¶
　　　金陵尋舍弟聞先三日往蕪湖悵然賦此¶
春江雨漲緑平堤岸栁青青拂水齊日暮相思不相見¶
鶺鴒飛過野塘西¶
　　侯維垣¶
　　　九日送友人入九華¶
秋空削出青蓮花時吐白雲含紫霞九月九日九華去¶
此中可以鍊丹砂¶
　　江禹奠¶
<pb:KR4h0143_WYG_281-11a>¶
　　　江口¶
江口風微江水平櫓搖清眼雪花明鍾陵只在浮雲裡¶
猶惜孤帆半日程¶
　　　秋夜聞砧¶
雨過江村漾晚晴錚錚木石作秋聲覊人正念寒衣薄¶
何處敲霜到月明¶
　　　九日登山¶
東籬菊蕋半含黄酒伴何須定故鄉寄語柴桑陶處士¶
<pb:KR4h0143_WYG_281-11b>¶
百年風物幾重陽¶
　　　村居即事寄天都李使君¶
日照雲村宿雨休一灣溪水入江流野人家住清溪上¶
坐對寒山兩岸秋¶
　　蔣世模¶
　　　江行¶
晴沙漾漾見飛鳬隔浦帆墻乍有無身在江南望江北¶
接天秋水浸菰蒲¶
<pb:KR4h0143_WYG_281-12a>¶
　　王授¶
　　　送常熟李瑞卿¶
栁暗花明春雨天鵓鳩聲裏一歸船相逢已是十年别¶
為問人生幾十年¶
　　潘鏞¶
　　　寄懐¶
孤燈一㸃照書龕離思沉沉睡正酣無那角聲吹落月¶
夢魂飛不到江南¶
<pb:KR4h0143_WYG_281-12b>¶
　　鄧秉貞¶
　　　嚴子陵釣壇¶
經過百世見清風争羨羊裘一老翁不有雲臺諸將力¶
釣壇亦在戰争中¶
　　王壑¶
　　　南安道中¶
叠叠青山曲曲溪湍流活活雨淒淒孤舟日暮南來客¶
恨殺鷓鴣相向啼¶
<pb:KR4h0143_WYG_281-13a>¶
　　趙雲蒸¶
　　　北上¶
飛沙如雪晝茫茫始覺長安道路長遙憶小樓臨水曲¶
八窓風日正虚凉¶
　　顧孟林¶
　　　夜飲王中丞元美宅¶
與君湖海各棲遲一夕相逢酒百巵醉後不知何以别¶
醒來惟記月明時¶
<pb:KR4h0143_WYG_281-13b>¶
　　方于魯¶
　　　送張山人歸越¶
雉子斑斑麥正齊黄梅四月雨淒淒新安江上㩗尊酒¶
送爾看山到浙西¶
　　　璞石席上作¶
十年不慣出家門千里來逢故舊存正值江干春未晚¶
蔞蒿荻笋煮河豚¶
　　向杰¶
<pb:KR4h0143_WYG_281-14a>¶
　　　題畫¶
雨過迴塘水亂流汕魚人去櫂孤舟荻花楓葉寒江外¶
獨鶴一聲霜滿樓¶
　　　寄羽士¶
幾欲尋真未得閒白雲堆裏望𤣥闗煩君多養雪色鹿¶
借我來時騎看山¶
　　周履靖¶
　　　春日過東臯殷君齋頭出示舷上人所贈索和¶
<pb:KR4h0143_WYG_281-14b>¶
　　　倚韻五絶(録二首/)¶
西滸曽聞隠接輿朝來得叩白雲居窗明室静清如許¶
几上風翻種樹書¶
逃名不用買山居煙雨湖頭可結廬月暎碧波鷗鷺集¶
菰蒲深處釣潛魚¶
　　　清嘯¶
采蕨東山趂月歸不妨清露濕荷衣到家小犬迎人吠¶
老婦攜兒候竹扉¶
<pb:KR4h0143_WYG_281-15a>¶
白李紅桃障錦屏如絲楊栁草青青山中風致休教負¶
一曲清歌倒玉屏¶
　　　江上聞雁¶
孤舟維住緑楊溪霜落蘆花客思悽夢覺篷窓天未曉¶
雁聲嘹嚦月初西¶
　　潘之恒¶
　　　白下逢梁伯龍感舊¶
梨園處處按新詞桃葉家家度翠眉一自流傳江左調¶
<pb:KR4h0143_WYG_281-15b>¶
令人却憶六朝詩¶
　　　聽錢二弟子馬生奏曲¶
鑾江侍女競雙聲半入呉城半越城總是西施歌舞地¶
江南何處不含情¶
　　　春雨¶
流水浮香送畫船凌波何處不堪憐西來一片横塘雨¶
浄洗花容分外妍¶
　　呉夢暘¶
<pb:KR4h0143_WYG_281-16a>¶
　　　再過汪景純¶
金陵樂府杜秋娘宛轉新聲隠洞房林木盡飛江水咽¶
那教人聽不回腸¶
　　　送翁晉東遊¶
春風常在故人前為折新花媚别筵惱殺當筵飛片片¶
可能吹到渡江船¶
　　　古道菴望華亭¶
沿江遙指白雲隈樹底空牀遍緑苔今夜道人來借宿¶
<pb:KR4h0143_WYG_281-16b>¶
前峯先有鶴飛回¶
　　茅維¶
　　　寄訊李白父徵君¶
聞君老病掩雙扉秋老荒園黄蝶飛手㸑青松飯香稻¶
隔溪人語采菱歸¶
病忘真是息心方兀坐搘頤木脚牀天末凉風吹老樹¶
看他屋角送斜陽¶
　　范汭¶
<pb:KR4h0143_WYG_281-17a>¶
　　　王蜀宫詞¶
匼匝渠穿宛轉橋綺樓香暖月迢迢海南蜃市渾無異¶
添得歌聲墮九霄¶
　　　孟蜀宫詞¶
池西别殿署凌波楊栁風微月漸多珠箔巻來秋似水¶
填詞惟教艷娘歌¶
　　　送一公還天界寺¶
江流汨汨樹層層短笠空瓢去秣陵依舊青山風雪裡¶
<pb:KR4h0143_WYG_281-17b>¶
蓽門深掩一龕燈¶
　　　荆溪¶
亂水聲中繋艇斜月寒沽酒扣誰家仙源咫尺不知處¶
紅葉吹來如落花¶
　　　泖上嘲呉凝父¶
林臯葉脫風淒淒逺峯森立寒雲齊滿船離思半江月¶
未到五更雞亂啼¶
　　　暮春閒居和藎卿姪¶
<pb:KR4h0143_WYG_281-18a>¶
舍南舍北雨聲催欵欵閒鷗逐隊來欲買魚蝦喚江艇¶
楝花臨水蓽門開¶
　　　送茅薦卿水部使還留都¶
霅溪春水接長干五日郵程去不難問寢但留諸弟在¶
雙魚容易報平安¶
　　　春日訊呉允兆¶
逺樹微波黯不分闔閭城畔寄孤雲春來儘有還鄉夢¶
除却青山便是君¶
<pb:KR4h0143_WYG_281-18b>¶
　　　夜泊梁溪¶
檣上烏啼月滿灘月和殘雪耐人看半爐爇盡況香火¶
消受篷窓一夜寒¶
　　　泊燕子磯¶
山影沉沉日乍紅峭帆人怯剪江風鷗鳬占我曽題石¶
一半㟏岈叠浪中¶
　　　寄阮堅之司理¶
訟庭寂寂散春煙碧海丹山在目前市得鰕姑堪佐酒¶
<pb:KR4h0143_WYG_281-19a>¶
摘來荔子不論錢¶
别時江草冷蕭蕭再見春光上栁條萬一故人生逺夢¶
也應先過伯通橋¶
　　　贈王曰常¶
一月留君興未闌酒盃無限費春寒海棠欲卸辛夷盡¶
取次看花到牡丹¶
　　　遇俞獻父¶
與汝垂髫共里閭别來不省六年餘情知一見又成别¶
<pb:KR4h0143_WYG_281-19b>¶
猶勝逢人數寄書¶
　　　送僧入廬山¶
霜天一衲影蕭蕭别路無多覺路遙他日有人來入社¶
不妨行過虎谿橋¶
　　吳鼎芳¶
　　　聞簫聲¶
洞簫如縷到尊前明月高樓夜可憐何處一聲悽易斷¶
千家花栁障晴煙¶
<pb:KR4h0143_WYG_281-20a>¶
　　　寄情¶
殘山如黛月痕斜子夜青蹊踏淺沙十里紅橋東畔路¶
梅花多處是君家¶
　　　山居雜詠¶
接葉隂隂喚水鳩花坪草堰偶經遊芒鞋曬向西巖石¶
露冷煙凄不記收¶
萬竹千松逺近同嫩嵐殘靄有無中斜陽不㑹藏踪跡¶
露出前峯一抹紅¶
<pb:KR4h0143_WYG_281-20b>¶
苔花滿徑緑雲涼嫩竹離離覆短墻院静晝長人不到¶
一簾風裊一爐香¶
　　　赤城¶
南北峯青雨乍分瀑花飄下雪紛紛空巖夜久無羣動¶
一㸃閒燈伴白雲¶
　　　華頂¶
海色迢迢半紫氛娑欏開落夜將分道人清曉下山去¶
紙被一牀鋪白雲¶
<pb:KR4h0143_WYG_281-21a>¶
　　　鐵板嶂¶
一屏渾鐵自天成倒影清波月正明三十六峯秋色裡¶
幔亭高處獨吹笙¶
　　　托鉢¶
十里春風五里橋到山猶覺路岧嶤叢叢花草蕭蕭竹¶
幾處柴門閉寂寥¶
　　　泊潯陽江¶
倚棹秋光對碧峰露香傾下木芙蓉西林月白東林曉¶
<pb:KR4h0143_WYG_281-21b>¶
兩處敲殘百八鐘¶
　　　春暮¶
一半筠簾上小鈎殘書數巻未經收東風忒也司閒事¶
吹得瓶花滿案頭¶
　　　遲舜五不至¶
數點殘星秋耿耿斜風剪碎芭蕉影自愛凭欄不愛眠¶
轆轤牽動鴛鴦井¶
　　吳兆¶
<pb:KR4h0143_WYG_281-22a>¶
　　　送友人遊燕¶
離筵别棹暮江濱紅樹青山映白蘋一過江南風景異¶
兩行衰栁送行人¶
　　　秋思¶
蒹葭霜冷雁初還歸夢如雲只戀山一夜潺湲西磵雨¶
曉來秋氣滿人間¶
　　　訪沈逸人不遇¶
閒尋芳草到門遲雲水無心本不期枕畔殘書猶自在¶
<pb:KR4h0143_WYG_281-22b>¶
主人出户未多時¶
　　　寄陳使君抑之¶
海南無雁亦無秋萬里何人寄逺愁寂寂孤眠淮上月¶
慿風吹夢到羅浮¶
　　　與喻應益言别¶
楊栁河橋日向新空江無處不通津留君且過花時去¶
共泛青谿曲曲春¶
　　　别九華山¶
<pb:KR4h0143_WYG_281-23a>¶
寺前秋浄萬峯閒正好尋山又别山谷轉谿迴留不住¶
水聲相送到人間¶
　　　寄曹能始¶
幾年山水共閒遊無日吟詩不唱酬一卧故園春又暮¶
楝花零落漸谿頭¶
　　　登天臺峯宿(峯離寺二十里/山之最高者)¶
蘿磴松崖幾百層猱攀魚貫始徐登昨朝望處今宵歇¶
巖下雲埋入定僧¶
<pb:KR4h0143_WYG_281-23b>¶
　　　暮春偶過山家¶
山村處處採新茶一道春流繞幾家石徑行來微有跡¶
不知滿地是松花¶
　　沈野¶
　　　春日小齋¶
社日方過花正肥閒庭亦自長苔衣柴扉暫啟元無事¶
恐有梁間燕子歸¶
　　　斜塘招星甫¶
<pb:KR4h0143_WYG_281-24a>¶
新芋肥雞菊正黄君來定擬醉千觴田家村巷都相似¶
須識門前兩緑楊¶
　　　贈殷山人¶
鹿門高卧寂無譁户外青山郭外斜婦解綉花君解畫¶
玉牕閒坐鬬新茶¶
　　石沆¶
　　　宿城中舊房¶
從教雁侣失瀟湘春色年年暗洞房遺得一枝花影子¶
<pb:KR4h0143_WYG_281-24b>¶
夜深隨月轉西廊¶
　　　夜聽琵琶¶
娉婷少婦未闗愁清夜琵琶上小樓裂帛一聲江月白¶
碧雲飛起四山秋¶
　　　夏日寄懐南逸士¶
南鄰何異北山居黄草衣裳白草廬閒却農桑事吟弄¶
不教風月著空虚¶
　　　有懐¶
<pb:KR4h0143_WYG_281-25a>¶
逺村幽壑獨徘徊雲䕶柴扉雪䕶苔盡日溪邊倚枯栁¶
白鷗何事不飛來¶
　　　寄敏上人¶
别來多雨更多風野水蒼茫浸碧空惆悵數枝憔悴栁¶
不堪持贈膽屏中¶
　　秦鎬¶
　　　冬夜見新月¶
霜天約畧一鈎斜半挂平蕪半逺沙照向兩鄉偏是缺¶
<pb:KR4h0143_WYG_281-25b>¶
不知圓處落誰家¶
　　商家梅¶
　　　聽同舟人吹簫¶
有客同舟月正來閒吹玉管思徘徊數聲只在霜篷裡¶
却似江頭寒雁哀¶
　　　題受之津逮軒¶
雖然城市即山居纔理清齋木石餘坐卧此中心自逺¶
月來先照滿牀書¶
<pb:KR4h0143_WYG_281-26a>¶
　　宋珏¶
　　　過燕磯懐孟陽¶
孤帆落照在磯頭風引歌聲喚客留正欲低徊尋往事¶
紛紛木葉下江流¶
　　　將歸白下留題侯豫瞻畫壁¶
酒中别意畫中花梅半殘時栁半芽我欲橋邊添箇客¶
醉眠芳草不思家¶
　　　泊皖城三日懐白下故人¶
<pb:KR4h0143_WYG_281-26b>¶
城依碎石岸依沙行遍城南乏酒家日暮客愁如白下¶
蘆花風起似楊花¶
　　汪逸¶
　　　丹陽道中别芳生¶
風過重陽易作寒去來俱泊此河干無端别路舟車異¶
一日楓林不共看¶
　　董斯張¶
　　　梅谿¶
<pb:KR4h0143_WYG_281-27a>¶
雲似魚鱗壓市低竹簰載笋出梅谿逢人閒問崑山路¶
葛嶺西頭更向西¶
　　　葛隖作二首¶
笋鞭横出欲穿籬松子纔生䑕不知細雨一林山鬼語¶
白鷗浴起葛公池¶
鴉銜朱柿墜秋坡竹筧疏泉帶碧莎野菊滿頭山下女¶
也能學唱采茶歌¶
　　　吳門道中¶
<pb:KR4h0143_WYG_281-27b>¶
栁花片片拂船窓雪點湖田鷺幾雙數到明朝寒食夜¶
半篷殘照過呉江¶
　　　初夏¶
楊栁隂濃曳碧煙一溪不雨不晴天水樓處處凭紅袖¶
呉下新來茉莉船¶
　　王道通¶
　　　馬首¶
馬首衝煙健鶻飛南山如畫隔薔薇十年寳劍屠兒笑¶
<pb:KR4h0143_WYG_281-28a>¶
獵得黄羊間道歸¶
　　齊萊名¶
　　　蟬¶
曲曲朱欄橋半欹藕花村裏水流澌長堤高栁蟬聲急¶
帶却斜陽過别枝¶
　　　錦帳詞戲贈程寅之¶
臂綃繋得下妝臺錦帳芙蓉並蒂開露浄一天清似水¶
黄姑昨夜渡河來¶
<pb:KR4h0143_WYG_281-28b>¶
　　吳沛¶
　　　讀古歴禪空不知清明之至¶
近來課業覺辛勤底事春消客邸情忽見老僧贈垂栁¶
方知今日是清明¶
　　唐汝詢¶
　　　夜别陸長倩得青字¶
悵别高樓酒易醒坐聞落葉滿沙汀春來倘憶同遊地¶
無限垂楊夢裏青¶
<pb:KR4h0143_WYG_281-29a>¶
　　　留别沈茂之¶
風雅翩翩自不羣榮華入目總浮雲江湖此去無知已¶
蚤晚移家欲就君¶
　　沈大俊¶
　　　山齋聞鶯¶
貝葉亭前緑始榮黄鶯偏愛曉時鳴雙雙深坐梧桐裏¶
語盡春風無限情¶
　　陳𤣥𦙍¶
<pb:KR4h0143_WYG_281-29b>¶
　　　過鷲峯寺訪非熊¶
緑隂深寺獨經過有客孤吟寄薜蘿容易相逢容易去¶
晚花歴亂鳥聲多¶
　　鄒之翰¶
　　　春莫泊吳山¶
扁舟泊處有漁磯為惜春光歴翠微花片亂飛飛不去¶
從風復上酒人衣¶
　　王龍起¶
<pb:KR4h0143_WYG_281-30a>¶
　　　春醒¶
細雨春寒酒未醒吟魂牢碌怨飄零房空寂寂疎簾捲¶
楊栁花飛滿畫屏¶
　　　三山龍臺村夜望¶
越王臺下古城涔近水人家傍竹隂夜夜月明愁絶處¶
斷橋秋露濕寒砧¶
　　方登¶
　　　春日漫興¶
<pb:KR4h0143_WYG_281-30b>¶
懸巖絶壑春雲滿亭子無人鳥自啼昨夜雨飛寒未解¶
桃花零落石城西¶
　　李至清¶
　　　題畫寄鄒公履¶
一帶雲山如夢裡片帆别處不分明傷心只說寒塘栁¶
泣雨啼煙送我行¶
　　唐正雅¶
　　　遲友不至¶
<pb:KR4h0143_WYG_281-31a>¶
閒齋卓筆賦初成颯颯西風滿户生細雨乍來君不至¶
寂寥把盞對寒檠¶
　　王人鑑¶
　　　春寒¶
林風溪雨弄春隂古屋凝寒午更深煙火蕭條人迹斷¶
自籠雙袖聽新禽¶
　　沈璜¶
　　　移家虎丘¶
<pb:KR4h0143_WYG_281-31b>¶
杜鵑零落栁藏鴉僧有餘閒轉法華山下人家春事了¶
掃門迎接贛州花¶
　　顧大武¶
　　　登廣武岡漢高數項羽處¶
三靣寒流數仞岡兩雄曽此話興亡漢家事業由天幸¶
十罪空勞數項王¶
　　徐于¶
　　　栁絲别意¶
<pb:KR4h0143_WYG_281-32a>¶
攪亂春愁是栁枝銷魂多在送迎時風絲試舞纔迎到¶
露葉含啼又别離¶
蕩颺晴絲蕩颺魂不知何處斷愁根霏霏拂拂凝香雨¶
糝作青衫别淚痕¶
道旁搖漾拂離筵相顧攀條涕泫然始信有情無過栁¶
為君三起又三眠¶
搓絲撚縷玉樓西倒浸春波碧欲迷只怕苦風老雨後¶
不容飛絮不沾泥¶
<pb:KR4h0143_WYG_281-32b>¶
　　劉侃¶
　　　過水下口¶
山樹參差石徑斜雨餘飛瀑過桑麻山翁放罷村前犢¶
倚杖溪頭䕶稻花¶
　　　都城元夕¶
一夕春從天上回六街火樹徹明開叮嚀莫似吹蘆管¶
纔報梅開又落梅¶
　　　春暮¶
<pb:KR4h0143_WYG_281-33a>¶
風吹山色度簾櫳指點荼䕷半已空二十四畨花信過¶
獨留芳草送殘紅¶
　　豐越人¶
　　　吹笛¶
空林醉卧不知秋手采芙蓉下小舟明月滿天凉似水¶
閒吹短笛過滄洲¶
　　錢希言¶
　　　闞峯普濟寺¶
<pb:KR4h0143_WYG_281-33b>¶
闞公山繞闞公湖捨宅年猶記赤烏寂寂寺門霜葉裏¶
水禽飛上石浮屠¶
　　　簡沈從先¶
雨過秋山翠滿城思君江館入蛩聲夜凉獨坐銀河下¶
吟到酒醒溪月明¶
　　陳鳴鶴¶
　　　題冲佑觀¶
十二仙人控紫鸞頂門一去不曽還當時雞犬昇天盡¶
<pb:KR4h0143_WYG_281-34a>¶
只有浮雲住世間¶
　　康彦登¶
　　　宫詞¶
銅龍曉漏滴蓬萊天半便喧便殿開一霎燈光齊散盡¶
春寒勑與放朝回¶
　　王毓德¶
　　　度仙霞嶺¶
已恨閩天道路賒更堪回首隔仙霞潺湲已是他鄉水¶
<pb:KR4h0143_WYG_281-34b>¶
縱使東流不到家¶
　　　蘭溪夜泊¶
暮雨孤村繋客船漁燈相對未成眠思家淚共蘭溪水¶
一樣潺湲過枕邊¶
　　何其漁¶
　　　梅口待渡¶
野曠微風起白蘋村居三里若比鄰江干風冷秋山暮¶
立盡斜陽無渡人¶
<pb:KR4h0143_WYG_281-35a>¶
　　　山下買酒¶
隔浦漁家傍酒家漁罾掩映酒帘斜探囊恰好供歸客¶
買得黄魚并杏花¶
　　　碧簫洞¶
石橋宛轉竹檀欒松露侵衣夜未乾三十六峯秋一色¶
碧雲吹出洞簫寒¶
　　林宗大¶
　　　送人尉蜀¶
<pb:KR4h0143_WYG_281-35b>¶
百仞高峯入縣門官閒何地不君恩莫將萬里思家淚¶
落盡巴江一夜猿¶
　　徐頴¶
　　　嚴陵¶
石几朝朝立鷺鷥苔檐露折野棠枝雙臺占得高千尺¶
不許他人下釣絲¶
　　紀青¶
　　　宿石公澗中¶
<pb:KR4h0143_WYG_281-36a>¶
小閣久留高士卧鹿皮夢破石床苔半林曙色生嚴牖¶
山鳥不來山雨來¶
　　　暮春入棲霞山尋張文寺¶
山氣隂隂出荷鋤才分𤓰子又挑蔬倦來芍藥花前卧¶
帶雨鳴鳩過草廬¶
　　　山中口號¶
一月林中不裹巾得錢沽酒未知貧樵夫相見漫相識¶
除却青山無故人¶
<pb:KR4h0143_WYG_281-36b>¶
　　　夜行潭上¶
四更山月吐清漣人在花林未肯眠寂寂一峯寒插水¶
雁聲飛過放魚船¶
　　　枕上聞風¶
疎懶而今成自然醒來不是聽雞年霜風一夜寒多少¶
重理禪衣覆足眠¶
　　周楷¶
　　　宿已公巖¶
<pb:KR4h0143_WYG_281-37a>¶
已公巖畔水粼粼樹老雲荒記往因一夜溪聲聽不得¶
遊山真愧住山人¶
　　童珮¶
　　　顧懋儉約看青墩荷花不得往¶
羣玉峯西一片霞游人為說是蓮花可憐不得同船采¶
今夜秋江月自華¶
　　楊文驄¶
　　　夜過練凟¶
<pb:KR4h0143_WYG_281-37b>¶
松風謖謖澗粼粼金瑣曽輝畫角新借問水犀三十萬¶
何如君子六千人¶
　　龔用圓¶
　　　湖上遇同年朱子暇¶
一見相攜話舊遊湖光泛泛斷橋頭寒煙迷却西冷路¶
還向當壚問酒樓¶
　　蔣德璟¶
　　　至廣州聞黎捷志喜¶
<pb:KR4h0143_WYG_281-38a>¶
重開幕府試琱戈七哨功成獻凱歌借問凌煙誰第一¶
漢家劍履賜蕭何¶
　　鄭鄤¶
　　　夢中句¶
一聲鐵笛下雲洲吹破江天萬古愁杯酒不空人欲去¶
青青栁色尚樓頭¶
　　齊心孝¶
　　　荅女郎沙蘭英貽鴛鴦枕¶
<pb:KR4h0143_WYG_281-38b>¶
含情少婦倚銀缸繡罷鴛鴦日滿窓解得世間離别苦¶
故將好鳥織成雙¶
　　何萬化¶
　　　贈别¶
彩鷁銀燈此夜親相看莫惜酒杯頻明朝茅店風霜苦¶
縱有盈觴不醉人¶
　　蕭士瑋¶
　　　月夜西泠橋¶
<pb:KR4h0143_WYG_281-39a>¶
霧鬢煙鬟逐處嬌輕風著面酒初消月明故國三千里¶
人在西泠第一橋¶
　　張國維¶
　　　登采石贈諸將¶
月明横槊倚層峯宵柝風飄和梵鐘舊是開平賈勇處¶
諸君努力此書庸¶
　　呉孔嘉¶
　　　雨竹¶
<pb:KR4h0143_WYG_281-39b>¶
幾竿清影映窗紗篩月梳風帶雨斜相對此君殊不俗¶
幽齋松徑伴梅花¶
　　　木芙蓉¶
半臨秋水照新粧淡静丰神冷艷裳堪與菊英稱晚節¶
愛他含雨拒清霜¶
　　宋玫¶
　　　閨思¶
征人磧裡正思鄉八月看雲送雁行生小不知門外路¶
<pb:KR4h0143_WYG_281-40a>¶
　如何飛夢到沙場¶
　　　李模¶
　　　　南思¶
　畦丁忽報韭芽春對對河豚入饌新笑指蘆根看續命¶
　不須子細祝㕑人¶
　　　陸澄源¶
　　　　溪外¶
　短橋隠隠隔清溪溪外人家更向西行盡西溪人不見¶
<pb:KR4h0143_WYG_281-40b>¶
　一林修竹畫眉啼¶
　¶
　¶
　¶
　¶
　¶
　¶
御選明詩巻一百十二¶
