# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.491328
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷五十二
<pb:KR4h0143_WYG_160-1a>¶
　欽定四庫全書¶
御選元詩卷五十二¶
　　七言律詩十¶
　　　吕思誠¶
　　　　桂林八景(録二首/)¶
　　　　　堯山冬雪¶
　堯山絶秀嶺南天雪壓林巒飄素煙髙倚暮雲屏掩翠¶
　半消晴日玉開田驛梅逢臘巖前發羽檄衝寒徼外傳¶
<pb:KR4h0143_WYG_160-1b>¶
　何日樓頭閒拄笏兩堦舞罷對瓊筵¶
　　　　　西峰晩照¶
　西風吹向桂林西數㸃晴雲落照低絶嶽倚空排寶㦸¶
　斜暉轉樹繞雌霓錦紋零亂霞前映翠羽參差雨後迷¶
　還似峴山詩酒客醉來聴唱白銅鞮¶
　　　于文傳¶
　　　　至順四年四月九日同王叔能栁道傳錢翼之¶
　　　　胡古愚遊天平山次古愚韻¶
<pb:KR4h0143_WYG_160-2a>¶
蒼壁屯雲㦸衛森白雲入户衮衣臨千章喬木還如舊¶
一尺流泉不在深賸有桑麻居杜曲豈無觴詠集山隂¶
登髙却省曾遊處短髮搔餘不耐簪¶
　　韓鏞¶
　　　送李彥芳¶
奎壁文章入九重遙瞻使節向閩中分襟客路栁初綠¶
艤棹春江花正紅部徼百城沾化雨海天千里肅清風¶
懐賢戀徳情無限夢逐旌麾過甬東¶
<pb:KR4h0143_WYG_160-2b>¶
　　宇文公諒¶
　　　送復見心住定水¶
定水招提鳴鶴東鑑湖歸去泛孤篷鉢衣不濕荷花露¶
玉麈遙生桂子風山靜祗看雲自動江澄莫訝水如空¶
沃洲有約尋支遁還許清談共野翁¶
　　張翥¶
　　　無題¶
見時略略望遙遙有月闌干待袖招得巧蜘蛛絲縷細¶
<pb:KR4h0143_WYG_160-3a>¶
傳聲鸚鵡舌闗嬌仙家絃管寧無譜天上星河亦有橋¶
雲雨或時消息斷不如朝暮石城潮¶
　　　聞笛¶
何人吹笛傍江干木落淮南夜色寒三弄水邊人艤櫂¶
一聲雲杪客憑闌梅花簌簌吹應落楊栁依依折欲殘¶
惆悵綠珠何處在綺窓深鎖月漫漫¶
　　　中秋廣陵對月¶
散盡浮雲月在東白蕉衫冷小庭空星河夜影尊罍裏¶
<pb:KR4h0143_WYG_160-3b>¶
城郭秋聲鼓吹中落葉有光時墜露鳴蛩無響不含風¶
此生五十三囘見只遣嫦娥笑秃翁¶
　　　丁亥元日¶
梅花院落雨聲中窓外春寒淰淰風臘酒撥醅浮玉螘¶
夜燈挑燼落金蟲星環甲紀驚身老雪解寅朝驗嵗豐¶
還喜驛書催上路寸心長在日華東¶
　　　喜雨(久旱/苦蝗)¶
日氣如焚土氣腥黒雲當午忽冥冥雨工分下旗千隊¶
<pb:KR4h0143_WYG_160-4a>¶
神姥攜來酒一缾牛馬長河迷渚涘龍蛇平陸起雷霆¶
快看一洗飛蝗盡猶及秋田晩稼青¶
　　　春日偕監中士友遊南城¶
樓閣參差紫翠間微風不動綵雲閒栁垂禁籞絲千尺¶
水繞宫溝玉一環春樹鳥鳴圓似筦夕陽駝影兀如山¶
醉鞭緩緩吟歸去燈火城東未掩闗¶
　　　三月二日賞杏花光岳堂分韻¶
栁色初青草漸茸春寒猶勒杏花風新煙院落清明候¶
<pb:KR4h0143_WYG_160-4b>¶
過雨園林罨畫中洛社衣冠今日再蘭亭觴詠此情同¶
吾年最老身仍健更向尊前借酒紅¶
　　　臘日飲趙氏亭¶
城上髙亭一再過毎看風物費吟哦近詩頗效寒山子¶
往事徒成春夢婆賸買十千燕市酒閒聴二八越孃歌¶
梅花枉報春消息祇遣今年別恨多¶
　　　秋日陪吳興諸府公宴魯公池上¶
芙蓉池上㑹羣公滿意華筵笑語中虹影連蜷山外雨¶
<pb:KR4h0143_WYG_160-5a>¶
荷香澹蕩晩來風歌催銀甲筝逾急涼入金尊露易空¶
我亦玉堂揮翰手題詩合在水精宫¶
　　　中秋張外史招賞月失約賦以謝之¶
明月中天霧氣消酒醒涼思正飄飄星河不動秋空闊¶
鐘鼓無聲夜寂寥露下逺山皆落木風來滄海欲生潮¶
仙家玩事無由到虚負瓊樓聴玉簫¶
　　　浮山道中¶
處處人煙有酒旗楝花開後絮飛時一溪春水浮黄頰¶
<pb:KR4h0143_WYG_160-5b>¶
滿樹暄風叫畫睂入境漸聞人語好看山不厭馬行遲¶
江籬綠遍汀洲外擬折芳馨寄所思¶
　　　聴松軒為丹丘杜髙士作¶
長松千樹擁前榮虚籟還從樹底鳴一片海濤雲杪墮¶
幾番山雨月中生茶香夜煮苓泉活琴思秋翻鶴帳清¶
安得南華老仙伯相隨軒上説風聲¶
　　　次韻劉伯貞與金山即休了長老唱和¶
老禪居處水雲重此地纎塵不可容潮色平鋪無際海¶
<pb:KR4h0143_WYG_160-6a>¶
日光先上最髙峰蹋花佛馭紅牙象獻寶神騎白耳龍¶
第一江山第一座幾時來聴講時鐘¶
　　　送絶宗繼講師住大雄寺¶
大展三衣古道場真人髙拱殿中央曼陀雨散天花落¶
薫陸煙生石乳香纚纚風雷飛講舌眈眈龍象繞禪牀¶
師行不廢宗雷社㑹覓籃輿到上方¶
　　　壺洲為上清張道士題¶
錦水西頭觀闕青仙家原不隔滄溟鳳麟洲渚寒凝碧¶
<pb:KR4h0143_WYG_160-6b>¶
雲霧衣裳夜降靈金醴浸花留客醉玉笙吹月使龍聴¶
看君福地容蕭爽長與曽孫宴幔亭¶
　　　仙娥玩月圖為野雲陳氏題¶
仙娥微步下髙寒獨立長松月滿山妝影透明金背鏡¶
佩聲飛動玉連環洗空碧海銀蟾冷舞罷瑤階白鳳閒¶
不是丹青寄顔色行雲無夢到人間¶
　　　霍丘孫遊武林湖山之勝貽之¶
千頃平湖繞郡城畫船小槳蕩春聲紅酣花港風荷宻¶
<pb:KR4h0143_WYG_160-7a>¶
玉照梅岡雪樹明煙月長留歌舞地山川不改古今情¶
君行須到峰南北為覓蒼苔石上名¶
　　　翰林三朝御容戊戌仲冬朔把香前宫¶
嘉禧殿前初日髙瑞光先映赭黄袍雲間瑞露收金掌¶
仗外微風颺彩旄黄鶴仙人周子晉碧雞使者漢王褒¶
禁園尚覺餘寒在未放春紅上小桃¶
　　　余伯疇歸浙東簡郡守王居敬¶
四明遊客住京都旅舎青燈照影孤家信十年黄耳犬¶
<pb:KR4h0143_WYG_160-7b>¶
鄉心一夜白頭烏却攜長鋏辭金水直挂輕帆到鑑湖¶
為問蠡吾王太守別來安穏有書無¶
　　　送涂茂才北游¶
黄河十月已流冰暫解行裝駐廣陵逆旅壯懐銷北斗¶
故山歸夢入孤燈千金燕市方求馬萬里天池欲徙鵬¶
曽是公卿有知已孝廉船上覓張憑¶
　　　越僧無涯號栖雲乞賦¶
上方何處但聞鐘深䕶林扉翠幾重卧冷衲衣侵片石¶
<pb:KR4h0143_WYG_160-8a>¶
行隨錫杖度千峰松晴毎下安巢鶴潭暮時留聴法龍¶
更欲移禪沃洲去微茫巖洞不曽封¶
　　　故御史王楚鼇元戴為臨川王伯達三畫求題¶
雙鳳山人茅作屋五雲閣吏繡為衣寫將瀟灑滄洲趣¶
留待風流二老歸嵗月無情遺墨在江湖多事宿心違¶
寒藤古木江西道惟有當年白雁飛(右雙鳯山居圖山/在臨川五里王自)¶
(奎章典籖為廌/史故云閣吏)¶
罨畫溪頭春水波美人蘭櫂逺來過杯如賀老稽山酒¶
<pb:KR4h0143_WYG_160-8b>¶
曲有吳兒小海歌樓館雲晴空翠濕汀洲花暗夕陽多¶
只今粉墨餘髙致愁絶樵風冷薜蘿(右山隂春霽圖/時憲巡行越中)¶
小史堞前煙水空淮山無數直叢叢使君援筆寫秋色¶
舟子唱橈乘晩風幾處漁家依落木半汀殘照下飛鴻¶
白雲望斷仙游逺應在蓬萊碧海中(右萬港秋汎圖/時為淮西僉憲)¶
　　　春日有懐柯敬仲博士¶
建章鸎囀曙光初上直開門漏㸃疎花擁西清森仗衛¶
星臨東壁煥圖書漢庭長者多推轂楚國騷人久卜居¶
<pb:KR4h0143_WYG_160-9a>¶
為問五雲仙閣吏綵毫春詠近何如¶
　　　中秋望亭驛對月代祀北還¶
月色滄波共渺茫驛亭雜坐看湖光仙家刻玉青蟾兔¶
帝子吹笙白鳳凰蘆葉好風生晩思桂花清露濕空涼¶
囘槎使者秋懐闊倒瀉銀河入酒觴¶
　　　正月九日夜雪甚寒¶
雪後西山照眼青早寒微霰又飄零昨非未必今皆是¶
衆醉何妨我獨醒學篆毎朝臨碧落存神長夜養黄庭¶
<pb:KR4h0143_WYG_160-9b>¶
若為喚得瀛臺侣相與吹簫上杳冥¶
　　　雪中早朝¶
北風吹雪浩漫漫曉出津橋立馬看春入上林花樹早¶
水連平地海波乾金城萬雉微茫濕月闕雙龍贔屭寒¶
今日天顔知有喜紫宸朝下散千官¶
　　　寄陳敬初郯九成¶
憶昨閶門挽栁條逺煩相送過楓橋夕陽陌上東西路¶
春水江頭早晩潮老境此心惟白社英年何處不青霄¶
<pb:KR4h0143_WYG_160-10a>¶
詩成別後應俱進時遣郵筒慰寂寥¶
　　　遊天竺寺¶
石梁濺水濕蒼苔隂洞旁穿澗底囘殿閣金銀從地湧¶
山林圖畫自天開龍隨僧到分雲住猿聴人呼下樹來¶
游興未闌斜日盡馬頭呼酒尚徘徊¶
　　　題張外史馬塍新居¶
窈窕丹房古澗阿長松脩竹繞層坡桃園隠者時相遇¶
茒洞仙人夜或過沆瀣杯寒供曉食青冥笙響答空歌¶
<pb:KR4h0143_WYG_160-10b>¶
白雲浮出池痕滿知是龍泓宿雨多¶
　　　登金山吞海亭了公請賦¶
危亭突兀戴鼇頭俯視滄溟一勺浮龍伯衣冠藏下府¶
梵王臺殿起中流扶桑夜色三山日灩澦江聲萬里秋¶
老我惜無吞海句但磨崖石記曽遊¶
　　　賦中書左曹小瀛洲¶
東曹地迥集名郎宛是仙家紫翠房閶闔上通天咫尺¶
蓬萊移出海中央金波日暖浮鳷鵲玉樹春濃下鳳凰¶
<pb:KR4h0143_WYG_160-11a>¶
幾度夢囘清夜直此身如在五雲鄉¶
　　　三月望日望虎丘寺題小吳軒¶
海湧峰前雲樹盤佛宫飛閣出巑岏虎來古塚金精白¶
龍卧秋池劒影寒禪老説空留壊石鬼仙題句下虚壇¶
憑髙不盡登臨興更借西山晩翠看¶
　　　東西馬塍春行簡平湜伯容¶
清明時節毎多隂楊栁人家花滿林侵曉乍收連日雨¶
賞春長負百年心鳬翁一一蒲塘暖雉子斑斑麥隴深¶
<pb:KR4h0143_WYG_160-11b>¶
為報能詩平處士剰攜芳酒共幽尋¶
　　　鐡笛為孟天暐賦¶
愛此輕圓鐵鑄成何須楚竹選孤生年多化作青蛇色¶
夜靜吹如彩鳳聲繡出碧花凝錯落冷涵金氣發鏗清¶
最宜攜向君山去一聴仙翁奏月明¶
　　　寄見心上人次韻¶
自入赤墀青瑣間舊遊禪侣亦䦨珊青山只憶招提境¶
白首初辭供奉班馬為空羣猶矯矯鳥能求友自闗闗¶
<pb:KR4h0143_WYG_160-12a>¶
終期一舸相尋去知在姚溪第幾灣¶
　　　題唐子華畫王師魯尚書石田山房¶
秋水橋邊紅葉林數家茒屋傍青岑岡頭種玉朝煙暖¶
隴上鋤雲宿雨深摩詰輞川宜入畫少陵韋曲自成吟¶
束薪嵗晩來同煮應許山中道士尋¶
　　　寄題杜原父懐友軒¶
尺五城南近世紛移家來並武夷君他年功業誰青史¶
此客山林自白雲石氣曉侵書幌濕溪聲時雜櫂歌聞¶
<pb:KR4h0143_WYG_160-12b>¶
故人已有同棲約杖䇿行穿虎豹羣¶
　　　𤓰州與成居竹王克純登江風山月亭¶
風起西津斷客艘熊家亭上得憑髙雲移鳥影沈江渚¶
雨帶龍腥出海濤開闢自天留壯觀登臨如我老英豪¶
放舟擬就金山宿一夜清寒襲錦袍¶
　　　冰蟾為金齊賢賦¶
老蟾素魄稟金精千嵗玻璃幻結成明水夜零隂燧凍¶
丹書秋滿肉芝生腹凝寒露藏虚白影入銀河浴太清¶
<pb:KR4h0143_WYG_160-13a>¶
擬問嫦娥乞靈藥與君騎向廣寒行¶
　　　壬申元日大雪二日立春晴景豁然春讌有作¶
白雪晴天映日紅樓臺髙下玉山中盤蔬曉送冰絲脆¶
釵杏春生蠟蔕融北斗龍杓迴後夜東皇鸞輅駕靈風¶
何如得接雲霄上一看煙花繞禁宫¶
　　成廷珪¶
　　　八月十六日送張仲舉至秦郵驛是夕邵文卿¶
　　　置酒雲峰臺望月¶
<pb:KR4h0143_WYG_160-13b>¶
雲峰臺上今宵月奇絶平生此一行天水光搖秋萬頃¶
星河涼轉夜三更謫仙被酒騎鯨去游女吹簫學鳳鳴¶
明發星查上河漢定傳詩話到蓬瀛¶
　　　虎溪三笑圖¶
三老風流笑口開山中猿鶴亦驚猜攢睂入社謾多事¶
送客過溪能幾迴僧影欲隨秋水去虎聲偏傍石橋來¶
東林絶響今千載撫卷題詩愧乏材¶
　　　寄張仲舉助敎¶
<pb:KR4h0143_WYG_160-14a>¶
三寄新詩竹下來多君髙興憶東淮塵埃没馬昬歸舎¶
風雨聴雞曉入齋此日陽城須諫議當時方朔謾詼諧¶
瓊瑤花底相思夜酒滿春城月滿街¶
　　　寄巴克實尚書¶
憶陪冠蓋集通津下士無由拜後塵曽和淮南招隠曲¶
得從天上謫仙人鵷鸞在列誰堪並鴻鵠髙飛不可馴¶
遙想退朝香滿袖題詩還記竹軒春¶
　　　寄烏克遜幹卿參議¶
<pb:KR4h0143_WYG_160-14b>¶
紫宸奏對出班行畫省論詩晝漏長三月不知燒筍味¶
一春還憶煮茶香幾人白髮黄花酒何處青山緑野堂¶
扶植皇綱在今日中原草木仰輝光¶
　　　上清盧道士所藏雙龍圖¶
仙潭煙霧曉冥冥仿彿飛空劒氣腥巖穴幾年當蛻骨¶
畫圖今日露真形天瓢水淺隂猶伏寶藏雲深夜不扃¶
好就盧敖聴驅使八方行雨鼓雷霆¶
　　　同諸公遊西城木蘭院¶
<pb:KR4h0143_WYG_160-15a>¶
三月西城風日好短笻隨意踏晴沙王孫不識蘼蕪草¶
童子來尋枸杞芽白髮有人中夘酒清泉無火煮春茶¶
山扉寂寂僧歸晩落盡辛夷一樹花¶
　　　送陳子山狀元赴太廟署令¶
天上詞臣錦作裳喜趨清廟奉烝嘗寶刀刻頌登彝鼎¶
金硯揮毫撰樂章太液秋風黄鵠下齋壇明月紫芝香¶
禮成月薦應分胙綵服承恩列北堂¶
　　　廣陵岳宫醮夜觀王澹淵髙士蕆事自登瀛橋¶
<pb:KR4h0143_WYG_160-15b>¶
　　　迎師入黄籙壇¶
濛濛雲氣濕霓旌小隊紅綃鳳蠟明鸞鶴舞隨行道影¶
魚龍出聴步虛聲淮南髙士青毛節句曲仙人碧玉笙¶
一路天風吹不斷此身今夕在蓬瀛¶
　　　嶽宫登瀛橋¶
疊石為橋跨兩涯只如平地入煙霞銀河夜擲仙人杖¶
碧海秋横奉使槎浴水先迎三島日隔闌遙見十洲花¶
月中時有簫聲過多是山頭聖母家¶
<pb:KR4h0143_WYG_160-16a>¶
　　　題山居圖¶
石子坡頭松兩株水光嵐氣䕶幽居山翁被酒愛騎馬¶
溪友放船來捕魚秋色自隨黄葉老野懐常共白雲舒¶
何時卜築如圖畫竹下開軒更讀書¶
　　　瑞雪為劉芝田賦¶
風巻寒溪漾碧沙曉林驚見玉横斜人間風日不到處¶
天上神仙解種花九地暖囘龍有穴三山雲靜鶴無家¶
泛舟來覓芝田叟留作山隂勝事誇¶
<pb:KR4h0143_WYG_160-16b>¶
　　　送余廷心翰林應奉¶
楓葉蕭蕭江已秋吳船三日住揚州靛花深染青綾被¶
雲葉新裁紫綺裘征驛馬嘶風滿樹別筵人散月當樓¶
明年春雁將書去人在蓬瀛第幾洲¶
　　　畫魚¶
生平蹤跡侣魚鰕浦月山風滿客槎曽向春盤登北鮪¶
更從丙穴薦南嘉賞花釣得留詩友折栁穿來覓酒家¶
萬里江湖春夢逺於今空對畫中誇¶
<pb:KR4h0143_WYG_160-17a>¶
　　　寄謝察院髙徳進憲使寄來楊友直書居竹軒¶
　　　三大字¶
三字封來墨未乾堂軒舒展對琅玕髙人不待籠鵞換¶
好客多從載酒看月夜有懐通白下秋潮無信寄長干¶
清臺翠栢應千丈靜想風霜卷地寒¶
　　　夜泊青蒲村¶
黄葉飄颻秋滿天數家茅屋更翛然村中老人不識字¶
溪上小兒能駕船薺菜登盤甘似蜜蘆花紉被暖如棉¶
<pb:KR4h0143_WYG_160-17b>¶
此中長得無宵警春雨扶犂學種田¶
　　　懐方壺髙士¶
塵湖山下足煙霞羨爾方壺道士家雨後放龍畊綠野¶
日中呼犬試丹砂瓊林一路芝如草碧澗千年竹有花¶
正欲相陪此深隠半盂分我飯胡麻¶
　　　韓致用夢鶴¶
疇昔相過赤壁磯神交遺思尚依依應從五色雲中過¶
還繞三珠樹上飛月色滿庭空夜帳露華如雨濕秋衣¶
<pb:KR4h0143_WYG_160-18a>¶
蓬萊山下花無數遲子吹簫作伴歸¶
　　　送智惠隠住水月禪院¶
放船直到棲禪處萬頃湖心一徑開綠樹鳥驚風落果¶
碧潭龍去水生苔西巖尊宿傳燈在東海髙僧杖錫來¶
今夜月明清似水太空無地著纎埃¶
　　　寧境寺涵碧軒¶
老衲築軒湖上頭半間曽借數宵留窓迎紫翠千峰月¶
簾卷玻瓈萬頃秋別浦暝時迷逺樹滄洲明處見飛鷗¶
<pb:KR4h0143_WYG_160-18b>¶
定囘坐待波瀾靜一㸃珠光夜不收¶
　　　送陳性之崑山從事¶
只將從事寫前銜省檄封來自拆緘六案更須勞彩筆¶
一官猶未換青衫風生海市朝持酒日落江城暮卸驂¶
我未識君空悵望恍如煙水隔仙凡¶
　　　題王維賢所藏盛子昭畫雙松繫舟圖¶
雲門寺前風物幽布韈青鞋吾昔游葫蘆盛酒待明月¶
舴艋載琴當上流長松並立幾千尺狂客一別三十秋¶
<pb:KR4h0143_WYG_160-19a>¶
何當挂席過湖去東望草堂姑少留¶
　　　宿鶴沙張氏草堂¶
草堂借我作行窩杖履頻煩太史過滿地白雲清晝永¶
隔溪黄鳥綠隂多銀缾自瀉中山酒鐵笛誰翻小海歌¶
今日逢君須盡醉西家亭館奈愁何¶
　　　寄題松江青龍瞿睿夫通波草閣¶
五月通波草閣寒綠隂長日此凭闌山如碧鳳參差出¶
江作青龍左右蟠欖子燒香雲母火櫻桃行酒水晶盤¶
<pb:KR4h0143_WYG_160-19b>¶
老夫亦有鵞溪絹也欲相從看寫蘭¶
　　　題何徳深溪南小隠¶
宰相官之不受招碧梧林巷自逍遙溪頭二月花先發¶
洞裏千年雪未消朝士過門時載酒仙人飛佩夜吹簫¶
社圖誰寫耆英㑹還肯中間著老樵¶
　　　寒食日松江有懐廣陵¶
老來也欲惜年華春正濃時不在家江上苦遭寒食雨¶
夢中猶見廣陵花書藏舊篋應無恙酒憶新樓不用賒¶
<pb:KR4h0143_WYG_160-20a>¶
日暮荒城聞鬼泣東風吹恨滿天涯¶
　　　次饒介之游東皋作¶
半雨半晴春更佳也知郭外少紛華蠻王步頭多載酒¶
李家園中來看花曲檻芳楹遞隠見蒼松老竹相交加¶
安得長繩繫烏足不放西崦紅日斜¶
縱飲狂歌晩未歸松隂香霧轉霏微醉中謾喜朱顔在¶
頭上爭禁白髮稀無數野花迎客喜一雙沙鳥傍船飛¶
浣花溪上真堪笑毎日朝囘只典衣¶
<pb:KR4h0143_WYG_160-20b>¶
　　　同張仲舉夜宿寒橋¶
柔櫓聲乾破寂寥青山磯下宿寒橋乾坤萬事雙篷鬢¶
風雨孤舟半夜潮丹鳳不來秋又老玉人何處水空遙¶
幾時重醉秦淮酒細聴漁樵話六朝¶
　　　李子英心逺亭¶
門外黄塵埽不開何由吹得到靈臺閒看倦鳥投林去¶
靜愛孤雲出岫來彭澤髙人多逸興峩睂仙客有天才¶
秖今誰到悠然處同采秋香共一杯¶
<pb:KR4h0143_WYG_160-21a>¶
　　　送袁季文赴帥幕¶
少年書劒學從軍幕府於今氣不羣白髮元戎多好武¶
青衫從事最能文帳前草檄花如雨江上維舟水似雲¶
把酒髙歌成逺別不知何處又逢君¶
　　　南城暮春¶
南城雨盡午風和二客相從步屧過流水陂塘春事減¶
落花門巷晩愁多銀缾自瀉沙頭酒寶瑟誰調陌上歌¶
莫寫江南斷腸句賀郎憔悴髮空皤¶
<pb:KR4h0143_WYG_160-21b>¶
　　　周平叔夜宿崇明寺海雲樓偕羅成之隠君文¶
　　　長老盧隠君以沙頭雙缾為韻各賦四詩次韻¶
　　　巻後(録二首/)¶
天台老衲兩睂龎自起髙樓枕石杠煮茗別開留客處¶
論文多近坐禪窓冥鴻散去猶相逐獨鶴飛來不作雙¶
明發仙舟上霄漢定傳詩話滿滄江¶
天水空明接杳冥老禪三昧解通靈欲將東海為平地¶
盡巻西江入淨缾宿靄微分沙鳥白晩風猶帶毒龍腥¶
<pb:KR4h0143_WYG_160-22a>¶
他時月夜來相覓笑指狼峰五朶青¶
　　　丘克莊敞雲樓¶
君家樓外雲如海五色輪囷埽不開毎就月明檐下宿¶
更隨秋色座中來瓊臺夜鶴迷蹤跡玉女春衣費翦裁¶
看汝乘將朝帝所舉頭西北是蓬萊¶
　　　題玉巖上人溪山野趣圖¶
流水淙淙石齒齒滿庭雲氣欲糢糊白鷗溪上秋多少¶
黄葉山中路有無十月雨深漁屋破三江風急野航孤¶
<pb:KR4h0143_WYG_160-22b>¶
年來難覓幽居處空向晴窓看畫圖¶
　　　題嘉興水西寺爽溪樓寄新仲銘長老¶
新公邀作爽溪遊為説前朝有此樓雲氣逺開天北極¶
風光仍在水西頭虚簷古瓦緣蒼鼠曲澗輕波漾白鷗¶
宸翰僅留飛白在煙塵漠漠使人愁¶
　　　饒介之有詩見貽次韻奉答¶
一夜南風約曉晴看山如在越中行丹藏別室生虹氣¶
嘯入空巖作虎聲倒澗枯松留古怪懸崖飛瀑潄寒清¶
<pb:KR4h0143_WYG_160-23a>¶
神仙若個能千嵗吾欲崆峒問廣成¶
　　　寄周平叔先生就求蒼耳子¶
周侯乆不通書問夜夜滄江入夢頻五月采來蒼耳子¶
幾時分送白頭人沙頭酒熟田毛足港口船來海錯新¶
南北相望千百里老來幽獨倍傷神¶
　　　送羅成之移居崇明其子季通亦之本州校官¶
先生八月乘煙霧妻子同隨海上查太守賓筵先肅客¶
廣文官舎即為家波濤浩蕩藏隂火島嶼微茫接太霞¶
<pb:KR4h0143_WYG_160-23b>¶
聞説三洲多藥草可能無意到丹砂¶
　　　寄靜逸處士顧仲庸¶
環堵蕭然一室寛只除詩酒寄清歡缾中有粟分寒士¶
袖裏無書上熱官揚子暮年空識字龎公早嵗已遺安¶
先生獨卧風塵表吾欲相從接羽翰¶
　　　和張仲舉博士見寄至日詩¶
衡門風雪人稀到一箇幽軒竹四圍半子送年將舊酒¶
諸孫晩嵗索新衣驚鴻此日猶南去老鶴何年共北飛¶
<pb:KR4h0143_WYG_160-24a>¶
却憶太常張博士天香攜袖早朝歸¶
　　　送盛克明辟掾浙省移家吳興¶
十年三送滄江別此日分攜又不同辟掾逺趨青瑣闥¶
移家喜近水晶宫勿論後㑹知何地且念離羣獨老翁¶
幕府郎君因問訊為言憔悴坐詩窮¶
　　　和周子通助敎同張元禎倡和詩巻¶
嬾性何堪接貴遊長松之下毎科頭不能取友山中社¶
更欲移家海上州老去生涯清似水興來詩思澹於秋¶
<pb:KR4h0143_WYG_160-24b>¶
玉堂傑作難為和白首狂吟只自愁¶
　　　題崔原亨竹深處余家有竹數竿人號之居竹¶
　　　軒原亨城西時有竹亦數竿人號之竹深處余¶
　　　與崔君通家來往所好相同故及之¶
居竹軒中也自寛不愁無地著琅玕文公胷次空千畝¶
李洞門前只一竿天與老夫醫惡俗日馮童子報平安¶
崔家別墅尤髙致遲子歸來守嵗寒¶
　　　和婁所性見寄韻¶
<pb:KR4h0143_WYG_160-25a>¶
想見滄洲白鳥雙寒潮依舊落空江移家有日同春酒¶
翦燭何人共夜窓欲寄短書心未展毎傳佳句意先降¶
吾家嵗晩風流甚雪後冰虀尚滿缸¶
　　　寄噩禪師四十年前在天寧方丈曽有求賦毛¶
　　　女者¶
短杖輕包歸去來水雲多處少塵埃一春海鳥依檐宿¶
五月溪蓮繞舎開雲外送僧歸日本月中攜客過天台¶
衰翁不得瞻圓相猶望新詩託雁囘¶
<pb:KR4h0143_WYG_160-25b>¶
　　　送清淮叟上人遊五臺¶
雁門西畔是靈山山作青螺五髻鬟春日花開殘雪裏¶
僧房人在白雲間善財參問何時遍文暢嬉遊幾日還¶
淮海清公更瀟灑早將聞見動禪闗¶
　　　張仲舉博士書來言其老健能夜書小字仍飲¶
　　　量不減喜而賦此¶
一秋兩得平安報讀罷寒暄喜不勝花底振衣清似鶴¶
燈前書字小如蠅蛻仙道骨無人識博士官銜自此升¶
<pb:KR4h0143_WYG_160-26a>¶
江上蓴鱸好時節豈無清夢到吳興¶
　　　介之懐古有詩見和復用前韻以答¶
江水東流去不還幾人不老似青山九州目斷蒼煙外¶
萬古魂銷落照間石上鳥啼松樹合水邊人散栁花閒¶
更容野客重攜酒為報園翁莫掩闗¶
　　　送謝參軍朝京¶
萬重玉帛㑹蓬萊先報中吳進表來内使傳宣催引見¶
舎人當殿拆封開干戈載戢龍顔喜正朔重頒鳳厯囘¶
<pb:KR4h0143_WYG_160-26b>¶
却袖天香上歸騎定分春色到蘇臺¶
　　　和李克約東皋雜興¶
一春開徧雨中花幾向東園管物華老去始知身是客¶
愁來空擬醉為家江樓簾箔霏香霧野塞旌旗絢采霞¶
曳杖歸來還自笑夕陽原上數殘鴉¶
芍藥花開江雨晴幾時重作看花行松間攜妓重敎俗¶
竹下留賓也自清一夜春愁無處著三分月色為誰明¶
貧家亦有琴堪典好把平生意氣傾¶
<pb:KR4h0143_WYG_160-27a>¶
　　　送學無遇長老歸江南¶
新賜袈裟染茜紅拈花消息悟靈峰大開海㑹容三敎¶
逺致嵩呼祝九重貝葉有書䭾白馬葛藤無語問黄龍¶
湖船滿載燕山月歸照招提萬樹松¶
　　　送錢萬户歸泉南¶
八月歸來下澤車將軍此意復何如十年不佩封侯印¶
萬卷惟收敎子書風月秖今尊有酒江湖何處食無魚¶
建溪為謝羅從事久不題詩寄竹居¶
<pb:KR4h0143_WYG_160-27b>¶
　　　再遊金山寺¶
放船重到金山寺獨對滄江照鬢絲過客謾驚天險處¶
老僧曽見海枯時通宵月色魚龍喜絶頂秋聲鸛鶴悲¶
瓊樹花開不歸去妙髙臺上要題詩¶
　　　贈綾錦墩隠者錢慶餘¶
手拄烏藤五尺長山行時著古衣裳缺文自補雲間志¶
賣藥多收海上方茅屋秋風催釀秋錦墩春雨看移桑¶
野人笑指長安路馬足車塵有底忙¶
<pb:KR4h0143_WYG_160-28a>¶
　　李孝光¶
　　　鄱江寺擁翠樓¶
縹緲新居一握天好山將綠到樓前煙霏入闥清談麈¶
紫氣薫人濕坐氊未放白雲分榻住愛看青雨映簾懸¶
自憐華髮江南客也為登臨憶仲宣¶
　　　送青元觀道士玉泉¶
淮南道士傳鴻寶眸子照人雙電光貫日白虹生玉氣¶
出山青髓射天漿去年蹋雪尋丹井連日題詩滿畫廊¶
<pb:KR4h0143_WYG_160-28b>¶
長憶青元送客處栁花無數繞衣裳¶
　　　次陳輔賢遊雁山韻¶
竹杖椶鞋去去賒一春紅到杜鵑花山椒雨暗蛇如樹¶
石屋春深燕作家老父行尋靈運屐道人喚喫趙州茶¶
明朝塵土芙蓉路猶憶山僧飯一麻¶
　　　送人還鄱陽¶
東西湖水百花洲行子歸時雪已收明月可能隨客去¶
浮雲自足使人愁重來栁樹應千尺相見梅花隔數州¶
<pb:KR4h0143_WYG_160-29a>¶
我亦髙歌望吾子春風好在仲宣樓¶
　　　送國侍者¶
離別還同箭離弦題詩脩竹記他年蘆人楚語時相問¶
估客巴歌也自傳遙望牽颿上南斗正逢飛雁出青天¶
緜緜逺道勞歸夢忽見梅花意惘然¶
　　　送魯公還秦南¶
錦衣樹纛向秦川有客將離獨黯然日食猶分丞相餅¶
傳呼自愧孝廉船春風過雁青天外暮雨行人積水邊¶
<pb:KR4h0143_WYG_160-29b>¶
應到清湘聞欵乃楚儂此曲至今傳¶
　　　送鄞縣尹¶
秋風吹汝鬢成絲移病還家竟不疑官是伯强曽補處¶
身如元亮已歸時青山老去渾相識黄菊平生最受知¶
我亦相從上吳㑹夕陽騎馬看殘碑¶
　　　入雁蕩山¶
興國年間路始開前朝碑墨半蒼苔雁横巖月知秋到¶
僧蹋湫雲看瀑來一嶺未敎靈運識萬松誰道了翁栽¶
<pb:KR4h0143_WYG_160-30a>¶
此山曽共秋風約説與山猿不用猜¶
　　　訪王君濟¶
好溪沙渚更停橈來訪仙人王子喬稚子候門如有喜¶
故人索酒不須招門含古樹春先到簾映青山雪未消¶
老子紅顔如昔日只添白髮不相饒¶
　　　七月十四夜宿東縣明日登山上亭¶
海上歸來訪舊遊草堂開宴醉新秋金花木落魚初鱠¶
玉液香浮酒旋篘展席涼風依綠樹振衣斜日濯清流¶
<pb:KR4h0143_WYG_160-30b>¶
五年不見孫郎面一笑相看總白頭¶
　　　雨後村行¶
澤國秋深景物非西風獵獵又吹衣路行落日離人去¶
山破寒煙獨鳥飛潮信到灘推月上鄰家停火候船歸¶
村醪香軟鱸魚美自笑吟邊貌不肥¶
　　　苦竹村¶
籃輿軋軋路髙低苦竹村南古峴西草舎爨茅留客飯¶
麥田焚棘斷人蹊花稍春意闗禽語石磴霜痕印虎蹏¶
<pb:KR4h0143_WYG_160-31a>¶
心自愛閒身尚役好山何處是真棲¶
　　　十里¶
官河十里數家莊石埠門前繫野航梅月逢庚江雨歇¶
稻花迎午水風涼橋横自界村南北堠斷難知里短長¶
倦矣野塘行瘦馬雲山杳杳復蒼蒼¶
　　　賦得越山越水¶
賀家湖上又秋風放翁宅前東復東兩行雲樹忽逺近¶
十里荷花能白紅遊人濯足銀河上越女梳頭青鏡中¶
<pb:KR4h0143_WYG_160-31b>¶
我欲張帆上南斗扶桑碧海與天通¶
　　　梅魂¶
處士孤魂不可招夜深疑與雪俱消香流東閣風吹樹¶
夢過西湖月滿橋隔嵗冰霜哀契闊空山玉雪想孤標¶
蕭蕭翠袖令人瘦莫遣尊中一片飄¶
　　　越鄉次舊韻¶
興來不賣郯溪船疋馬衝寒款著鞭繞驛水聲殘雪夜¶
半橋山影夕陽天雁横雲宕猶千里春入梅花又一年¶
<pb:KR4h0143_WYG_160-32a>¶
喚僕更尋前處宿有詩還和舊時篇¶
　　　白沙早程¶
聴得鄰雞便問程前途猶有客先登官河半落長橋月¶
僧榻疎明昨夜燈古渡潮生鷗浸夢野田風急浪歸塍¶
雁山喜入新詩眼踏破秋雲最上層¶
　　　丙子泛舟登奥¶
雞塒豚穽半榛荆邨北村南感易生雨過雪消連日凍¶
潮平水歇下塘聲鴉啼古樹寒煙濕人謁荒祠小艇横¶
<pb:KR4h0143_WYG_160-32b>¶
一段鄉情渾漠漠隔江斜日暗孤城¶
　　　次晩春韻¶
燕幕沈沈春晝永閒敲棋子小闌東拍天漲綠連朝雨¶
滿地殘紅昨夜風草際夢囘詩有債栁邊寒薄絮無功¶
韶光暗換年年事莫遣閒愁著鬢中¶
　　　宿魏仲逺宅¶
毎憶君家好兄弟輕舟逺出踐深期春風吹雨曹娥渡¶
夕照滿山虞舜祠即問寒暄如夢寐各言加飯慰相思¶
<pb:KR4h0143_WYG_160-33a>¶
重來應記呼燈處夏蓋山前月上遲¶
　　周伯琦¶
　　　遊金山寺¶
江心一簇翠夫容金碧晶熒殿閣重隠士有緣來化鶴¶
梵王無語坐降龍鐘聲兩岸占昬曉海眼中泠湛夏冬¶
八十髙僧供茗罷細談蘇米舊時蹤¶
　　　遊焦山寺¶
涉江已閲裴公洞復訪焦先到此山險絶逺同巴蜀峽¶
<pb:KR4h0143_WYG_160-33b>¶
巋然對峙海門闗神蛟戲浪時潛躍野鳥巢林自往還¶
建業青山廣陵樹開軒盡在酒壺間(裴公洞即金山寺/蓋唐裴公所隠之)¶
(地石洞尚在焦山寺乃漢/隠士焦先隠居之所也)¶
　　　紀事(并序/)¶
　　至正十一年嵗辛夘二月一日天下貢士及國子¶
　　生㑹試京師凡三百七十三人中書承詔校文取¶
　　合格者百人充廷對進士先二日鎖院凡三試毎¶
　　試間一日十有二日揭榜時參政韓公伯髙知貢¶
<pb:KR4h0143_WYG_160-34a>¶
　　舉尚書趙君伯器同知貢舉予與左司李君孟豳¶
　　考試博士楊君士傑修撰張君仲舉同考試收掌¶
　　試巻則典籍毛君文在也諸公皆翰苑舊游誠盛¶
　　㑹也紀事奉呈¶
鳳皇銜詔下亨衢多士盈廷總八區北斗光芒明䇿府¶
東風生意滿皇都墨池淨几環香鼎燭影疎簾聴漏壺¶
拭目慶雲華穀旦敢令滄海有遺珠¶
禮闈半月得從容料峭春寒似早冬警夜毎聞三弄角¶
<pb:KR4h0143_WYG_160-34b>¶
論文直到五更鐘雁來逺路驚流景草茁閒庭失舊蹤¶
得士共為天下賀明朝揭榜醉黄封¶
　　　答復見心長老見寄¶
浙水東頭佛舎連蒲菴上士坐忘年五雲古衲層瀾湧¶
百寶浮圖列宿躔牀上貝書多譯梵門前海舶直通燕¶
比丘喜得階蘭秀應種菩提滿法田¶
九載違離得逺書幾更嵗厯斗旋樞華星秋月超元白¶
峻嶺重江限越吳柏子樹隂浮碧砌蓮花漏水響銅壺¶
<pb:KR4h0143_WYG_160-35a>¶
老夫素有林泉癖一曲何當乞鑑湖¶
　　曾堅¶
　　　次韻答朝友曹子貞¶
栁簇金溝蘸碧波雲深貝闕瞰重坡鳳皇曲奏鈞天樂¶
烏鵲橋通織女河萬井閭閻春浩蕩六街車馬曉經過¶
山人素有林泉興奈此承明侍從何¶
　　支渭興¶
　　　至正二十六年重午梁王宫門外觀射栁隨侍¶
<pb:KR4h0143_WYG_160-35b>¶
　　　文武賜宴渭興賦詩¶
地平如席草如茵年少將軍酒半醺朱鬛馬穿人影過¶
綠楊枝逐箭鋒分旌旗色映宫牆栁鼓角聲飄海外雲¶
何日鯨鯢俱息影普天偃武共修文¶
　　貢師泰¶
　　　和石田馬學士殿試後韻(并序/)¶
　　丁夘嵗學士與先君同為讀卷官在院倡和甚多¶
　　此則放榜後所作韻也¶
<pb:KR4h0143_WYG_160-36a>¶
春風馳道入宫牆青瑣深沈引夕郎草染綠波生太液¶
花扶紅日上披香聲名已重千金璧恩寵方隆七寶牀¶
治世斯文今極盛九天星斗自成章¶
　　　崇真宮醮罷勅畫吳宗師像¶
海日曈曨照九衢霓旌霞斾擁髙居上方勅畫仙官像¶
中使傳宣學士書劒氣朝寒垂白練丹光夜暖出紅蕖¶
石壇醮罷清如水猶聴松隂起步虚¶
　　　送黎兵胡萬户南還¶
<pb:KR4h0143_WYG_160-36b>¶
將軍仗䇿去安邊詔下東南萬里天雲海旌麾趨玉帳¶
春江鼓角載樓船黎人滿溜檳榔水蜒户齊分牡蠣田¶
遙想軍中無一事坐驅千騎獵平川¶
　　　送陶翁歸豫章¶
秋雨初晴䆉稏香蟹紅魚白憶江鄉十年客枕雞聲月¶
千里歸帆雁背霜入室親朋羅酒饌上堂兒女挽衣裳¶
逢人莫説金華事漢署今無白髮郎¶
　　　送壽𢎞毅應奉赴興國路經厯¶
<pb:KR4h0143_WYG_160-37a>¶
院門深鎖落松花東接蓬萊小海斜綘蠟夜深催視草¶
紫泥春早聴宣麻鳳皇池上人辭直鴻雁江南客過家¶
幕府秋來清似水吟詩應對白鷗沙¶
　　　贈仙居散人¶
青山四面玉嵯峩中有山人隠薜蘿細雨閒門芳草滿¶
微風深澗落花多童窺丹竈時驚鶴客寫黄庭欲換鵞¶
我亦平生愛疎散春來應許謝朝珂¶
　　　廣微天師祈雪有應詩以美之¶
<pb:KR4h0143_WYG_160-37b>¶
九枝燈照碧壇空龍虎旗髙滿殿風綠簡夜深朝玉陛¶
素幢春淺拂珠宫一天凍色星河合萬里冰華陸海同¶
明日内家應錫宴綵符爭取綴釵蟲¶
　　　送連子奇歸隠贑州¶
薊門風冷白鵞來萬里孤舟一日開去路定過彭澤縣¶
到家重上鬱孤臺煮茶林下收黄葉理釣磯邊埽綠苔¶
太史明朝占處士少微依舊傍三台¶
　　　上都詐馬大燕¶
<pb:KR4h0143_WYG_160-38a>¶
紫雲扶日上璇題萬騎來朝隊仗齊織翠轡長攢孔雀¶
鏤金鞍重嵌文犀行迎御輦爭先避立近天墀不敢嘶¶
十二街頭人聚看傳言丞相過沙堤¶
椶櫚別殿擁仙曹寶蓋沈沈御座髙丹鳳銜珠裝騕褭¶
玉龍蟠甕注葡萄百年典禮威儀盛一代衣冠意氣豪¶
中使傳宣捲珠箔日華偏照鬱金袍¶
卿雲弄采日重暉一色金沙接翠微野韮露肥黄鼠出¶
地椒風軟白翎飛水精殿上開珠扇雲母屏中見衮衣¶
<pb:KR4h0143_WYG_160-38b>¶
走馬何人偏醉甚錦鞲賜得海青歸¶
簫韶九奏南風起沙燕髙低撲繡簾醽醁酒多杯迭進¶
鷓鴣香少火重添舊分宫錦緣衣襵新賜奩珠簇帽簷¶
日午大官供異味金盤更換水晶鹽¶
　　　寄王魯川推官¶
公庭草緑訟聲稀時見雙雙蛺蝶飛曹史盡隨衙鼓散¶
理官獨抱獄書歸曽同太守行紅斾更與髙僧別翠微¶
近報南臺多辟薦殿前早晩賜朝衣¶
<pb:KR4h0143_WYG_160-39a>¶
　　　送宋仁甫赴池州隂陽敎授¶
北風吹雪路漫漫萬里荆門客正寒自愛青衫同博士¶
也勝白髪老長安城南款段此時別江上芙蓉到日看¶
我亦春來買舟去九華絶頂望揚瀾¶
　　　新蝶¶
杏樹生香蠧化成向人飛下不勝情寒辭薄翅猶粘粉¶
暖溢柔鬚始弄晴燕舞盤中嫌露重鶯歌扇底避風輕¶
春閨未解南華夢乞與滕王為寫生¶
<pb:KR4h0143_WYG_160-39b>¶
　　　送明原道南豐判官¶
日華西轉萬年枝記得甘泉奏賦歸佩馬新迎州倅節¶
緋魚舊賜從臣衣詩成江驛梅花瘦酒醒山城蕨菜肥¶
為謝南豐舊詩友白鷗春夢繞苔磯¶
　　　送江西傅與礪赴廣州教授¶
買得吳船便欲東更騎羸馬別諸公文章久許江西盛¶
詩律應歸海外工人羨義陽封介子客從泰畤薦揚雄¶
五羊城下南風起茉莉花香茘子紅¶
<pb:KR4h0143_WYG_160-40a>¶
　　　冠州¶
萬里闗山鬢易華冠州橋下御河斜千門煙冷分榆火¶
三月春寒見杏花新水聚船人趂市順風吹斾客還家¶
莫憐書劒煩漂泊擬學東陵老種𤓰¶
　　　朱仲文編修還江西諸公分題賦詩為餞余適¶
　　　同載南歸約至揚子橋分別因為賦此¶
𤓰州渡口山如浪揚子橋頭水似雲夾岸芙蕖紅旖旎¶
滿汀楊栁緑紛紜一杯酒向今朝別萬里船從此處分¶
<pb:KR4h0143_WYG_160-40b>¶
他日重來須艤櫂莫敎驚散白鷗羣¶
　　　揚州別斡克莊僉憲¶
紅日東生緑霧收海風吹客到揚州露分仙掌金盤冷¶
香動瓊花玉樹秋使者乘驄開大府仙人騎鶴醉髙樓¶
朝來別我垂楊岸珂佩如雲簇水頭¶
　　　題丁元善鍊師陽明樓¶
賀老家西百尺樓好山多處稱仙遊丹光散作霞千縷¶
劒氣吹成月一鈎窓外鶴歸遼海暮袖中龍起鑑湖秋¶
<pb:KR4h0143_WYG_160-41a>¶
道人久直黄金殿可使歸來雪滿頭¶
　　　贈天台李鍊師¶
翠蛟青鳳下晴空家住天台第幾重嵗久松肪成琥珀¶
夜深丹氣出芙蓉仙童奏簡騎文虎太乙懸旗起絳龍¶
昨夜從師到天上故山還著白雲封¶
　　　吳景文居庭牡丹盛開飲後有感¶
韶光天遣屬君家猶是東京第一花金鼎夜寒團絳雪¶
錦機春暖簇紅霞倚風忽作纒頭舞避日還將便面遮¶
<pb:KR4h0143_WYG_160-41b>¶
薄暮闌干同醉倚却憐孤客鬢先華¶
　　　送有亨姪還錢塘¶
嗣宗諸姪仲容賢客路飄零雪滿顛曽為頌椒留子美¶
却思戲蠟愛僧䖍十年江海三杯酒百里溪山一釣船¶
何日兵戈得休息敬亭春雨共歸田¶
　　　次韻李清叔元夕¶
絳燭燒煙散滿城九衢車馬似潮聲山河影轉琉璃薄¶
陸海光浮菡萏平蜨睡誤翻歌扇暖鵲驚疑報畫簷晴¶
<pb:KR4h0143_WYG_160-42a>¶
夜闌人靜天如水依舊殘星數㸃明¶
　　　題子固所藏鮮于墨蹟¶
一自昭陵藏墨本書名誰復更超羣忽傳河朔專行草¶
不讓吳興變𨽻分黄鵠夜深隨落月白鵞秋冷化孤雲¶
風流賴有張公子雪繭封題比右軍¶
　　　游元沙馬上偶成¶
十里青山馬上看東風拂面尚微寒偶隨芳草來僧寺¶
却笑飛花㸃客鞍東野先生方載酒西都博士亦彈冠¶
<pb:KR4h0143_WYG_160-42b>¶
莫憐白髮江湖逺且為諸公一盡歡¶
　　　泉州道中¶
千山落日丹霞北萬里孤城白水南玉椀霜寒凝紫蔗¶
金丸露暖熟黄柑海商到岸纔封舶蕃國朝天亦賜驂¶
滿市珠璣醉歌舞幾人為爾竟沈酣¶
　　　題仲穆山水¶
翡翠為崖金作坡白雲重疊䕶曾阿背琴童子松間坐¶
束帶仙人馬上過髙閣半天開寶月飛流千尺寫銀河¶
<pb:KR4h0143_WYG_160-43a>¶
王孫已老丹青在轉覺風流意氣多¶
　　　送顧仲莊之海北¶
釣龍臺下與君別萬里東南何日還星斗動搖天在水¶
海門空闊浪如山珊瑚寶樹來三島鸚鵡金籠出八蠻¶
簫鼓船囘應北上鳳池春早珮珊珊¶
　　　送洪元成赴靜江治中¶
海上東風吹鬢毛杏花開處雨蕭騷薦書舊最司征考¶
宫錦新裁別駕袍落日山城旌斾逺拍天春水舵樓髙¶
<pb:KR4h0143_WYG_160-43b>¶
莫憐投老多辛苦萬里行囊有豹韜¶
　　　題李則平憲副所藏息齋竹¶
滿川風雨長篔簹吹作參差三鳳皇籜粉已翻鱗甲紫¶
墨花還染羽毛蒼春寒弱幹當軒潤日暮清隂入酒涼¶
便欲截筒鳴嶰谷却愁彈瑟望瀟湘¶
　　　謾興¶
客懐寥落鬢䰐鬖對鏡空慚雪一簪蒲葉野塘方緑漲¶
杏花春雨正紅酣心隨斗柄長瞻北身逐飇車復指南¶
<pb:KR4h0143_WYG_160-44a>¶
　夢覺午窓人寂寂一雙巢燕自呢喃¶
　¶
　¶
　¶
　¶
　¶
　¶
　¶
<pb:KR4h0143_WYG_160-44b>¶
　¶
　¶
　¶
　¶
　¶
　¶
　¶
御選元詩卷五十二¶
