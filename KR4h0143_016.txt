# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:41.633275
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷十六
<pb:KR4h0143_WYG_016-1a>¶
　欽定四庫全書¶
御選元詩卷十六¶
　　五言古詩四¶
　　　馬祖常¶
　　　　都門一百韻用韓文公㑹合聨句詩韻¶
　返躬操耒耜奉身寡帷幕田居水舂磑城宿霜鳴柝凝¶
　塵尚沈冥幽賞任飄泊行歌鮮同歡起舞眞獨作嘯詠¶
　氣頗雄攀躋力或弱樛木植幢䕃醜石掀獸惡心恥婦¶
<pb:KR4h0143_WYG_016-1b>¶
　女仁志薄游俠諾校書揚雄官入粟卜式爵娛情愜禽¶
　弄失意被蜂蠚佩履侍殿陛觚牘宴館閣傭童飼棧駒¶
　賤婢占屋鵲上書願封禪監祠議嘗礿紅瓔綴花房碧¶
　刺罥叢薄春旗天仗浮秋駕星河涸補衮子何能懷禄¶
　我所怍英名襲蓮炬貴籍謝魚鑰造謁每赧然循黙譬¶
　沃若壁蝸涎篆欹穴蟻戰壘却組繡紅縷連罨畫翠色¶
　著卿雲羃邑屋瑞雪塗郛郭羣儒脩麟經諸將宣豹略¶
　請劒斬樓蘭傳檄喻卭筰賈區紫貝粲酒壚銀甕鑠潑¶
<pb:KR4h0143_WYG_016-2a>¶
刺鱠翻砧郭索蟹就縛水戲鬬魚龍山蒐獻熊玃竒服¶
燕姬姹獠語滇童愕東郊買鬬雞西市賣馴鶴宛宛緑¶
項鳳濯濯紅頭雀豪僧佛宗開大巫鬼物託迎祥有時¶
和驅厲無旱虐漕粟大庾盈賦秸崇廥錯圏虎割肉喂¶
韝鷹搏禽嚼荔丹貢甌閩橘顆苞沔鄂能賦皆鄒枚飛¶
翰盡盧駱未央曲罘罳長楊帀羽繳閒棋遇笑仙雜劇¶
坐忘瘧佽飛頭虎毛刑官面𤓰削朝儀徵魯生廟獻賔¶
商恪天池漾文波海島通潛壑婦功春蠶溢穡事秋田¶
<pb:KR4h0143_WYG_016-2b>¶
穫器美鏤桐梓冶良鑄錢鎛街樾布虛隂觀闕翔寥廓¶
治廷播訓敕清邊禁剽掠窮髮炙駞蹄句麗醢熊脚詰¶
姦鉏大猾恤隱發深瘼靈圃白獸游禁籞黄鵠落時方¶
追古治事乃繼疇昨巢橧尚羊裘蓽門仍葦箔周封表¶
鎮望禹畫首河洛聲名惜馬纓音律辨牛鐸郎署紆銀¶
艾王邸施丹雘轍浚千車馳塵坌萬馬躍碣石入渤澥¶
太行分嶺㟧士女工鞶絲王孫帶河橐清明日月懸統¶
正宇宙拓分行下觀風立聴上宣噩服官綺纚屬虞衡¶
<pb:KR4h0143_WYG_016-3a>¶
鞹旁魄腒䐹販澤國乳湩給沙漠木禾神所食石蜜刀¶
乃斫天樞夾杓垣日畿絡雄莫鼎豈以金鑄山豈以銅¶
鑿戴憑席重重周舍言諤諤錫宴屬在鎬咸秩亟祠霍¶
造邦象邰室立法簡漢約吾生類鳬鷖賤迹雜兔狢囊¶
書爛星芒匣劒瑩霜鍔雨耕稗頻耨月斸石或搏尋真¶
養三芝求方問五藥傳奇存山經輿地指井絡悠悠秋¶
翦菘晏晏春食藿親歡戲假面客至樂吹籥恃才頗優¶
游使酒漸諧謔山深木敷榮野迥鶴寂莫擔簦踏槐黄¶
<pb:KR4h0143_WYG_016-3b>¶
疊袂聮棣萼移官居旂常職領専錞鑮遮塵㡌頂席隨¶
俗屋葢蒻俸錢具葅醢飲餕嘗膋臄孤危衆易傾獨立¶
古難卓徒跣防毒蛇空拳困狂㹱出敝季子裘入舍居¶
士屩海運知化鯤泥蟠見屈蠖門髙譽荀龍才逸薦禰¶
鶚逍遙投壺歌慷慨擲骰噱有興即騎行無疑豈龜灼¶
俎豆觀揖讓賔介謂獻酢風櫺李涵冰日幌櫻裛酪鄰¶
飢馬通爨市醉羊屠醵耘徳釤礪刃稱藝弩引彍任情¶
受世疵肆志探古博奏賦始中程諫獵終失度不念嫠¶
<pb:KR4h0143_WYG_016-4a>¶
恤緯已謂童舞勺寢興避彈射周折準規彠襆被丘中¶
琴揚舲池上酌桐孫逬空枝竹穉穿石籜南翁日種漆¶
北地日産柞蓄厚用不躓材衆工豈格甘泉祠猶清西¶
河居乃索菁莪採衢謡湛露興徒咢帝仁載大輿臣詩¶
埒微爝史官詳纂記儲以掩甕粕(自注詩中有三字非/元韻葢祖常荒學不)¶
(能用古韻故也延/祐五年八月作)¶
　　　壯遊八十韻¶
十五讀古文二十舞劒器馳獵溱洧間已有丈夫氣裹¶
<pb:KR4h0143_WYG_016-4b>¶
糧上嵩髙靈奇發天祕&KR0177;&KR0177;三秀芝為我擢粲翠空青¶
丹銀品伏龜鏤文貝駢羅星辰精附麗日月會紫鳳友¶
朱鷺翩翩劇翔戲飛閣舒鳥翼懸泉瀉珠琲磨崖見古¶
刻應是列仙記捫蘿欲登觀苔滑阻淩厲煙霞薈蔚隮¶
霧雨蕭颯至余時戴籜冠緑壁照縞袂檀欒有磐石眞¶
人每同憩北臨黄河水濁流觸天沸蛟龍逐黿鼉鱗介¶
滿水裔衝波崩金隄萬夫廢穡事官家憂其勞玉馬嵗¶
沈祭江淮畫鷁船夜上謌嘒嘒魚鹽不直錢寡婦豈拾¶
<pb:KR4h0143_WYG_016-5a>¶
穂釀酒相呼飲顚倒再拜跪中心忘嗔訶縱談詆漢魏¶
三十能歌詩鄙薄雕蟲技不肯學仕宦慷慨負髙義持¶
錢送酒家觴至即一醉羮芼嶰谷筍飯煮山陽穄峩冠¶
擬魯儒短衣真楚製逺行探禹穴六月剖丹荔巫峽與¶
洞庭彷彿蒼梧帝三吳震澤區幼婦蛾睂細唱歌攪人¶
心不可久留滯沿淮達汶泗摩挲泰山礪聖鄉有亡書¶
求道亦容易童子操觚牘價重麒麟罽京國天下雄豪¶
英盡一世舞羽肅文教櫜甲飾武備馬跡見騰塵車轍¶
<pb:KR4h0143_WYG_016-5b>¶
聞戛轊翬鶱天觀起鱗雜井屋綴千畞開靈潢馴象浴¶
其汭我皇拓文場羣髦咸戰藝汨予黔婁生言辭㒺絺¶
繪但幸鼂董死收拾在等第臚傳下閶闔㤙澤承滂沛¶
春雲覆林塘雜花懸火齊詞垣正舒華吹竽獨無喙執¶
筆御史府羞縮如牡蠣彈評則春秋齟齬失剞劂問俗¶
西夏國驛過流沙地馬齧苜蓿根人衣駱駝毳雞鳴麥¶
酒熟木柈薦乾薺浮圖天竺學焚尸取舍利安定昆戎¶
居貪鄙何足貴返途厯邠岐原田表古畷宛宛陶穴民¶
<pb:KR4h0143_WYG_016-6a>¶
艱難謀樹藝驪山葬秦魄茂陵迷漢竁黍離悲故宫脩¶
竹編清渭日入狐狸驕天隂螮蝀翳温泉山津陽古瓦¶
識唐字闗河隔山東華岳秋更霽首陽餓夫薇霜露已¶
憔悴鑄牛挽浮梁恍惚水所噬晉俗棗齒黄冀馬電蛇¶
駛井陘阨坤維太行逼象緯煌煌日圍近赫赫天人瑞¶
田舍植汶篁郵亭擷吳桂優游逢化國俯仰詠樂嵗豈¶
用百二險自乃十一稅北都上時巡扈蹕浮雲騎宴鎬¶
帳殿移拜洛周廬衛巖空山櫻繁川曲紅藥膩列障敕¶
<pb:KR4h0143_WYG_016-6b>¶
勒塞萬里靜烽燧九節菖蒲良貢篚充藥餌疇昔閉户¶
居躭讀未見試三年不窺園自謂五經笥四十得俸禄¶
僅可給美饎誰能薄淮陽不作鴻臚寺簡書畏懷歸弧¶
矢示初志振鷺方擢質冥鴻忽垂翅感歎對囊螢興言¶
友荷蕢諒非廊廟具頗異市井輩當曳鄒陽裾願擁文¶
侯篲¶
　　　贈客¶
疊巘擢薈蔚繁英粲紛葩銀繭霞已積翠幢柏方遮劇¶
<pb:KR4h0143_WYG_016-7a>¶
飲肆豪縱清談宴賔嘉呌嘯虎當巖趨蹌鶴行沙聮蛾¶
聘趙女貫珠唱吳娃露庭汎蘭叢風閨透窗紗魚泳文¶
波圓禽翔矞雲斜逸樂諧金石清眞况煙霞洗藥秋汲¶
澗種秫春燒畬寓言託莊列潛心著羲媧所貴丘園賁¶
終然心匪遐¶
　　　西方濼¶
魯郊秋巳深西濼多蒲魚日暮積靄重維舟月生初露¶
涼水禽宿雨晴豔芙蕖擷花結楚佩宛若湘南居¶
<pb:KR4h0143_WYG_016-7b>¶
　　　春雲¶
髙雲起城闕流離度庭樹依風拂迴塘波纈光影注荒¶
林帶疎煙照日亂縈縷婉孌連浮陽空明映淒霧嵐翠¶
含玉暉景采滿巖嶼逍遙幽賞諧緬邈世娛阻¶
　　　端午效六朝體¶
脩篁發秀林新荷疊芳池采絲擷霧縷紗縠含風漪蕤¶
賔應樂律端陽正嵗時馥馥蘭湯浴灩灩蒲酒持漢宫¶
鬬草戲楚船張水嬉江心鑄龍鏡好用照湘纍¶
<pb:KR4h0143_WYG_016-8a>¶
　　　初日二首¶
初日照我樹我樹日華滋檀欒緑隂合四顧無曲枝盛¶
暑熾煩歊其中有涼颸成林䕃千畝棲息任所宜¶
初日照我書我書在東牖赫矣先聖言天地相永久秦¶
火雖燎原其灰為世壽人文待兹成老死學敢後¶
　　　擬古¶
長安青雲士任俠日娛遊千金為人夀萬金買名謳小¶
舅拜郎官女壻恩澤侯出入意氣盛歡樂不知憂銀柈¶
<pb:KR4h0143_WYG_016-8b>¶
薦海品羊酪乞蒼頭生逢承平世死葬崑崙丘¶
　　　登都北神山醉中題壁¶
過溪踏瑶瓊入山采蒼翠仙宫名神山下負六鼇背我¶
來訪丹藥羽人已千嵗清嘯響山谷幽姿媚松檜白水¶
從北來南與衆川㑹開窗目沃野千峰儼相對自是山¶
林樂何但官爵貴買田釀清泉里社日相慰詩成悵如¶
失天風逼衣袂東望鄒衍廟杯酒可逺酹談天劇當時¶
古屋尚粉繪騎驢獨歸去人世空一喟¶
<pb:KR4h0143_WYG_016-9a>¶
　　　種桃¶
種桃南山麓三嵗不得實種𤓰東郊園擷之在百日豈¶
不思遲暮終焉有常食如何種瑤草千嵗始一獲¶
　　　度居庸闗次繼學韻¶
飛鞚陟雲巘決眥盡圖畫天氣吹髙寒山雨灑長夏冥¶
冥白鳥去寂寂松子下陸行石當途水舂泉繞舍髙與¶
蜀道齊深乃盤谷亞筍輿約重來羸馬苦常跨朋從詠¶
連疊酬應給閒暇得見王子喬吾將驂鶴駕¶
<pb:KR4h0143_WYG_016-9b>¶
　　張起巖¶
　　　遊金牛山¶
余生愛林壑夢想雲水間倐然外塵囂俗類每相闗一¶
行墮世網著脚多阻艱回望故山雲逋客幾汗顔逖矣¶
古肥城岱麓空翠環有山名鬱蔥秀色青雲端中藏古¶
招提簷户擅林巒我來脫塵鞅幽境窮躋攀層岡列屛¶
嶂曲徑穿荆菅壞橋擁流水激石聲潺潺山門勝雄視¶
殿宇凌髙寒榱楹矗青瑤文風餘朱顔斗栱鏤珍木金¶
<pb:KR4h0143_WYG_016-10a>¶
碧紛斕斑老柏數十圍枝柯駁蒼頑石泉湛清泠古洞¶
祕神筌境與心迹清恍若遺人寰同遊二三子欲去還¶
為言迫春初暖日未足稱奇觀首夏山櫻熟紅珠瑩堪¶
餐佳樹影清密好鳥聲緡蠻松露墜青滴巖雲擁髻鬟¶
煙蘿罩虬枝靈草封法壇晴嵐新雲餘飛湍瀉碕灣聞¶
之灑然笑襟懷豁幽閒更愛讀書堂當年萃衣冠中有¶
𣙜桂仙聲名藹朝班健筆壯精舍盛事留兹山便欲謝¶
簪紱眠雲弄潺湲午風鳴素琴春醪灑清歡題詩約山¶
<pb:KR4h0143_WYG_016-10b>¶
靈莫云迂夫孱¶
　　貢奎¶
　　　敬亭山¶
名山鎮宣郡古祠崇敬亭傑構靚深巖飛廊引重扃陟¶
彼百仞髙始覺萬類形樓殿勢益𢎞兵衛森幽靈增秩¶
覩隆典綸音播明廷豐穰走祈報煙燎浮芳馨竹樹蔽¶
險壑虛闌俯南坰麻姑湖上碧華陽天際青神飇颯然¶
起新涼濯微醒疎雨映白石垂虹截蒼冥永言李謝遊¶
<pb:KR4h0143_WYG_016-11a>¶
豈惜嵗月零悠悠孤雲去渺渺從雙軿招之殊未來莊¶
思展函經¶
　　　荅陳華仲¶
海上三神山上有學仙侣泠泠紫簫聲吹作飛鳳語迴¶
飇蕩溟海散落成煙雨豈無知音者一振九苞羽持之¶
獻天庭上以奉明主¶
　　　夢故人¶
千里萬里道三年二年别鴻雁去復來我友音書絶夢¶
<pb:KR4h0143_WYG_016-11b>¶
中忽一見款語情更切覺來失處所殘釭半明滅相思¶
各天涯長夜寒慓冽風霜草木變貧賤不易節中心諒¶
誰知素月當空潔¶
　　　題董簡卿所藏瀟湘圖¶
瀟湘在何處展卷心悠然是中有雲飛上與蒼梧連憶¶
昔弄扁舟載雪清江天湘君招不來明月隨我前微鐘¶
破征夢落雁棲寒煙回首行萬里攬衣羨孤搴可憐楚¶
人辭憔悴窮嵗年圖畫豈不好此意誰復傳已矣三歎¶
<pb:KR4h0143_WYG_016-12a>¶
嗟臨風叩商絃¶
　　　夜坐¶
京國雨初霽虛堂夜氣涼新月上團團坐久流清光露¶
葉閃明晦河雲互飛揚機籟發天祕起弄琴與觴千里¶
同今夕幽愁結中腸濕螢低復舉棲鳥亦驚翔適時物¶
乃貴人生何慨慷¶
　　　雪晴¶
今晨持我書燕坐雪照屋閉門謝塵鞅展巻自朗讀衆¶
<pb:KR4h0143_WYG_016-12b>¶
說初若攻冥思意纔復旭日上團團清泉渙春緑㳙㳙¶
晴櫩溜洗眼濺飛瀑豈不事游觀驅車泥及腹永懷同¶
袍士歳晚在空谷好風忽東來起翫庭前竹¶
　　　題陳氏所藏著色山水圗¶
獨卧曉慵起夢中千萬山推窗煙雲滿一笑咫尺間嫋¶
嫋美人妝金碧粲筓鬟素波淨如鏡緑蘋㸃溪灣美哉¶
筆墨工貌此意度閒孤禽立圓沙漁舟逺來還我方厭¶
闤市坐對忘朝餐安得林下扉深居長掩闗¶
<pb:KR4h0143_WYG_016-13a>¶
　　　荼䕷架¶
西園檢春事積雨斷餘紅荼䕷壓髙架皎皎晚日烘翠¶
蔓㸃殘雪清香度微風幽人對之坐瑩然此心同徘徊¶
不忍去片月來髙空宛如萬玉娥素袖舞雲中珠璣露¶
顆綴翠珮煙光籠愛花不愛折枝柔刺盈叢攜酒醉其¶
下慰此良夜終¶
　　　宿鳳口會九萬兄¶
扁舟下滄溟日莫浮雲散青山衮衮隨十里行不斷古¶
<pb:KR4h0143_WYG_016-13b>¶
㕓集人煙艤纜臨絶岸誰知兄弟情邂逅忽相見篙師¶
輕波瀾呼嘯驚夜半貪程慮涉險欲往還自筭推篷視¶
天宇白露下淩亂衆星亦已没落月破微暗念此局促¶
身倐然重三歎¶
　　　河上阻風次韻袁伯長¶
奔河逆牽舟北風忽中阻篙師勇支撐騰躍勢如舞塵¶
沙晦髙旻泥水汙后土雹飛起潛蛟樹拔亂驚羽須臾¶
西日霽雲端散紅縷維此造化工而我獲窺覩故人適¶
<pb:KR4h0143_WYG_016-14a>¶
同懷破險出奇語明朝穩張帆萬里端自許¶
　　　送九萬兄之樂清主簿¶
宿雲澹朝暾春風散輕寒振衣既行邁慘别情所難王¶
事勞蹇蹇征車戒桓桓孰云枳棘微蔚此五采翰海縣¶
還靡俗濤江激迴瀾道路豈不遥懷居誠匪安勗哉西¶
都秩願言繼彈冠¶
　　　送張謙仲南臺御史¶
仲夏炎氣盛江河沸焦熬層雲張虛傘電光掣金鰲旱¶
<pb:KR4h0143_WYG_016-14b>¶
魃奮為虐九土民嗷嗷矧兹東南區&KR0275;風挾驚潮漂流¶
孰可禦弊積成瘵凋側聞峩豸冠逺䇿神驄驕冰蘖期¶
素守風霜厲嚴操譬若激清泠慰彼方渇消憂私隠田¶
里吏牘上下膠要當得其情察察窮秋毫金陵古佳麗¶
地控荆楚遥翠柏集飛鳥蒼鷹擊秋郊臺端咫尺天明¶
月手可招勗哉重明徳山岳非云高¶
　　　度吕梁洪¶
朝發下邳山黄流泝迢遥吕梁開險闗懸河傾奔號南¶
<pb:KR4h0143_WYG_016-15a>¶
通廣越疆琛貢來千艘連檣駐其下祈賽聲啁嘈岡環¶
岸勢側廟奠巖隂高横灘絶東注亂石不可篙嶙峋布¶
戈㦸屈曲蟠虯蛟湍飛稍旁激盤渦散驚濤脩纜危一¶
綫千鈞泛鴻毛淩虛獨凝睇屹若登雲霄寒雲暗腥蟄¶
落日揺金鰲我老才氣薄搜吟愧前豪神京望何極輕¶
颿競羣飄¶
　　　沙河¶
沙河冬欲涸流淺日以急膠舟不可行念此勞苦劇巨¶
<pb:KR4h0143_WYG_016-15b>¶
艦魚貫尾小艇纔轉折褰裳力椎挽進寸還退尺呼嘯¶
畣林谷蕩摩激沙石前瞻兖泗源髙堰限通塞啟牐暴¶
漂浮絶岸駭平溢篙檣起紛拏跳躍如奮敵安流心稍¶
舒十里慰行役舟人忽相告上牐晚仍隔官程急方貢¶
陸輦空委積永念平水功豈遂一朝適壯遊俟時來欲¶
速非我力郊連秋草黄日閃霜樹赤孤村隠溪曲聊以¶
供散䇿白雲山嵯峩矯首三歎息¶
　　　河流氷¶
<pb:KR4h0143_WYG_016-16a>¶
十月寒氣盛長河流冰澌征艎泝浩浩鈎曲苦逶遲滉¶
漾圭角露稍沍還參差恍疑戈㦸森出没相傾欹或貟¶
如墮礟或利如銛鎚須臾驟風激瓊瑤積山危檣檝一¶
衝擊糜爛不可支窮隂生極底乃見造化奇履霜固知¶
堅物序矧及期行役何未已君子宜慎思豈無冠蓋華¶
揮霍遵大逵千鈞載車轂絡繹駟馬馳覆前㒺戒險隕¶
身悔何追我昔居南州感此日未窺朅來二十年戰兢¶
常自持終當挂髙帆春洲揚綠漪¶
<pb:KR4h0143_WYG_016-16b>¶
　　　訪渭口葛秀才因題其壁¶
山盡江勢急江迴䕶平林中有隠者居樹木敷清隂推¶
窗萬里適快我三年心摘蔬薦濁酒拂石題新吟醉來¶
縱言笑起坐臨淵深魚鳥亦遂性向人自升沈斜陽忽¶
滿地引杖窮幽尋主人樂未足明朝期抱琴¶
　　　次韻牟成甫¶
我屋青山下江淨餘霞赤三年卧憂患迹絶城府入扁¶
舟乗興來獵獵風滿席豈無知心人邂逅談燕集撫物¶
<pb:KR4h0143_WYG_016-17a>¶
空自嗟白鷗亦閒適虛名苦勞生于事竟何益¶
　　許有壬¶
　　　神山避暑晚行田間用陶淵明平疇交逺風良¶
　　　苗亦懷新為韻十首(録五首/)¶
田塍晩獨䇿及此時雨晴東畦與西疃決決流水聲豐¶
年已足歡清風復多情歸來藉草坐濁酒還自傾不用¶
澆磈磊我懷無不平¶
寢迹非絶世雅志便林丘青山足一至勝處靡不遊意¶
<pb:KR4h0143_WYG_016-17b>¶
適輒忘返兹焉夏已秋遥遥目力窮青青盡田疇迷復¶
幸不逺歸歟無異謀¶
落日照我影頎然溪水中涼飇動絺衣勢欲淩虚空顧¶
之一大笑與爾將無同昔也爾何達兹焉爾何窮莫道¶
山林陋乃有黄虞風¶
昔人植松柏映蔚彌崇岡不為朝夕利千載當自長植¶
槿非不榮我圃因之荒白髮走畏途途修馬非良桑榆¶
賴未晚此樂且無央¶
<pb:KR4h0143_WYG_016-18a>¶
我髮日以變山色日以新舉杯試問山古今閱幾人我¶
非山主人聊為山之賔杖可入幽險詩能寫清淳但恐¶
我他適山乎爾誰隣¶
　　　和虞伯生學士壁間韻¶
在公抱隱憂出塞得竒觀青山萬馬奔龍門忽中斷地¶
平豁四維天濶張一幔寄語鳴笳兒休驚暮鴻散¶
　　　九日登鳳寧山¶
亭亭鳯寧山形勢若飛動胡爲不飛去仙眞此搏控靈¶
<pb:KR4h0143_WYG_016-18b>¶
跡既不閟煙霞遂増重城居見其圖清賞時入夢本朝¶
事幽尋霜風肅飛鞚適與佳節㑹更與佳人共危亭搆¶
兩翼飛雲連畫棟翠柏瀉秋聲紅樹列清供遐觀千里¶
近長歌百杯送洹流𠻳其根俯瞰清可弄陟降自忘疲¶
酬酢益豪縱牛山何用悲兹方待鳴鳳¶
　　許有孚¶
　　　嘉蓮亭宴罷奉陪泛舟夜分始歸賦詩三十韻¶
　　　是日之宴渤海縣尹吳安之以使來具也時閏¶
<pb:KR4h0143_WYG_016-19a>¶
　　　七月二十一日¶
池亭秩芳筵落日船始放晴空散餘霞秋水浄氛坱髙¶
荷雖離披尚爾緑彌望搴豁成璧池不礙雙槳盪縈紆¶
湛澄碧天宇益虛曠石竇來驚湍松隄俯新漲鼎立洲¶
嶼連沿洄時一傍飣餖羅珍羞傾倒出奇釀侑以二名¶
姬朱絃倚清唱凝雲響空翠幽禽或翓□所媿杯行遲¶
負此百川量須臾羣動息露氣白沆碭灑然毛骨輕不¶
獨情緖暢燈火空濛中仿像江湖上陋彼西園游飛葢¶
<pb:KR4h0143_WYG_016-19b>¶
何冗長云胡渼陂行亦復怯風浪而我方扣舷憑虚恣¶
揺蕩吾兄嚴鄭流高節張邴亢少飲如醉翁浮此齋畫¶
舫頗恨交游稀每每折輩行遂令子弟間日侍屨與杖¶
樓船憶當年樂事炊一餉望洋失所操伏櫪今在鞅靜¶
言校疇昔所得多所喪與從天上人何似山中相但恐¶
時易失俛仰異欣悵銀漢淺且清神槎喜無恙人生貴¶
適意前脩語非妄榜人報更闌列宿光蕩漾故舊東海¶
頭何當剡溪訪¶
<pb:KR4h0143_WYG_016-20a>¶
　　王結¶
　　　泗濵堂為蓋善長賦¶
乗槎泝河源崑崙髙不極揚舲浮沅湘重華阻靈覿興¶
言游汗漫千里一瞬息靈氛訢吉占嵗晏果何適遄歸¶
泗水濵築堂俯晴碧優游弦誦餘燕坐儼澄寂川流映¶
天光翔泳咸自得悠悠千載心寥寥竟難識¶
　　趙世延¶
　　　覽蘇湲湖待月南軒墨蹟白雲觀即景用韻¶
<pb:KR4h0143_WYG_016-20b>¶
凛飇集庭樹秋氣殊未肅抉雲度崇岡訪古瞰巖谷午¶
茶琳宇琴清致超氷玉愧爾白雲人幽棲非碌碌¶
　　魏必復¶
　　　百門山¶
建瓴視中原清輝天下最井邑抱林泉靜深兼秀麗靈¶
源遡方輿漕輸厯年嵗秔稌厚人生碓磑具神恵奠祠¶
扣奫□飛甍闖黮䨴雲雷泣鮫人礫石動鱗貝潠出驪¶
龍珠爛瀉海藏祕滌慮鑑湖明齊心辟氣沴湧金儷百¶
<pb:KR4h0143_WYG_016-21a>¶
泉芙蓉媚薜茘淨㳙香坐隅解愠風衣袂沈迷簿領間¶
漸息登臨際閭閻逺近民煙霞咫尺地躊躇旌斾還倥¶
偬鸞聲噦循循爾吏兵黙黙予心㑹諒非泥醉唫公餘¶
可同詣¶
　　蒲道源¶
　　　送府史竇彦立遷調奉元¶
藹藹府中英夫誰可屈指竇君長安人衆論共推美氣¶
和更敏才志鋭方壯齒留胸無芥蔕出語有綱紀一朝¶
<pb:KR4h0143_WYG_016-21b>¶
過我辭試問其所以廟堂立新法為吏互遷徙簡書迫¶
程期信宿不容止門當道途旁所幸還鄉里聞之心惘¶
然别緒紛莫理一杯送歸韉一言贈吾子人生重名節¶
不義深可恥青雲路雖髙欲致由踐履去去宜勉旃好¶
音行洗耳¶
　　　次徳衡弟韻¶
古道不可作轉覺澆風長人心所去就但與時炎涼燕¶
石藏什襲連城遺路旁汝賢乃迂闊汝直成狂徉世味¶
<pb:KR4h0143_WYG_016-22a>¶
鼎一臠人爭染指嘗伊我澹無慮簞瓢身世忘處汚奚¶
害潔視變皆為常彼哉聲利徒末路空皇皇¶
　　　春晚山茶始開示徳衡弟¶
山茶本冬花憔悴遂開晚儕輩鬬芬芳已獨尚息偃及¶
兹春事深渥丹始赫烜參列姚魏前正色無婉娩因之¶
觀我生平昔匪驕蹇衡門自棲遲臨老遇雄挽朱紫皆¶
少年跡親心自逺華顚豈懷榮田里幸得返功名船上¶
灘嵗月輪下坂撫樹三歎息嵗寒同繾綣¶
<pb:KR4h0143_WYG_016-22b>¶
　　文矩¶
　　　和甯致陶幽懷¶
時雨息氛翳髙林嘒風蟬端居愜孤尚圖書靜當軒涼¶
颸薄櫺户微爽生簡編客來聊與樂客去自復眠徜徉¶
永今夕庶以全吾天¶
　　　題中慶學廟壁二首¶
世皇昔仗鉞汎埽開八垠兹方邇彭濮同氣皆吾人祥¶
曦洞幽闇化雨清炎氛哀爾窮髮黔煦以天地春魋卉¶
<pb:KR4h0143_WYG_016-23a>¶
襲冠帶鳥語同書文邇來六十載含哺知尊親人心異¶
禽犢適性非難馴吾聞古王政不以土役民季世乃夸¶
敓畦町逾紛紛七縱昧柔逺降女傷王尊吾元有至徳¶
萬古欽皇仁¶
素王萬世師國經有常祀滇南古荒服薦祼豈異禮王¶
宫正南面温厲思敬止豆籩具威儀登獻何纚纚升歌¶
永齊商琴瑟散宫徵共言唐法曲嵗久復惉懘陋邦何¶
足徵居夷聖所儗於皇人文化道大孰與比六經如日¶
<pb:KR4h0143_WYG_016-23b>¶
月洞照無逺邇敘秩敦彝倫百王同一軌邈哉天何言¶
悠悠正如此¶
　　　送馬伯庸御史奉使關隴¶
聖朝啟文運同軌來無方夫君起天闗崛起千仞翔修¶
辭陋史漢髙步追黄唐乃祖尚書君樹立何堂堂昔在¶
帝世祖榮身事戎行風雲一朝㑹奕世傳芬芳矧君擢¶
髙科有業未易量斯文繁政教治忽慎弛張世豈無勇¶
者舍君吾何望勿為守鉛槧局束徒苦傷¶
<pb:KR4h0143_WYG_016-24a>¶
僦屋京城居去君百舉趾聞君起冠廌僮走亦欣喜况¶
當逺於征無言詎能已朝風號空桑衆草日披靡河闗¶
尚瘡痍聖度乃𢎞偉翳彼涵大休能不懷媿恥艱危見¶
臣節維持賴風紀温言表遺忠生氣凛不死乃知烈丈¶
夫豈獨魯連子¶
　　薛漢¶
　　　和鄭應奉雜詩六首¶
茫茫穹壤間環海大州九壯遊不及辰坐待迫蒲栁窮¶
<pb:KR4h0143_WYG_016-24b>¶
通付分定達識當順受但願薰風詩在在民物阜一瓢¶
安菽水吾計亦良厚¶
當年東山翁笑傲聊永日弓旌一朝下萬里赴星驛回¶
頭故山友十見秋柏實峩峩東觀中大書黑如漆想見¶
日暮歸沙輕馬蹄疾¶
淳風散已久青黄陋窪樽婉孌爭媚好役智空自昬豈¶
知葛天民無言道彌敦我有白雲操泠泠寄桐孫調古¶
識者寡幽探萬化源¶
<pb:KR4h0143_WYG_016-25a>¶
驅車涉逺道日晏不知疲一見嵩華高始覺培塿卑吾¶
道麗天壤昭昭匪難知千金買刀圭但為方士欺贏糧¶
往問道去結汘漫期¶
志士方盛時危冠怒衝髪猛心石為開壯氣山可拔安¶
知横江鯨中路螻蟻狎所以巢居子商歌竟不輟歌竟¶
寂無言坐聴天籟發¶
宦游夢入槐宴坐肘生栁出處亦何常臨岐一分手光¶
隂不可翫嵗月坂丸走軒裳百年間竹帛千載後永願¶
<pb:KR4h0143_WYG_016-25b>¶
堅素心舊學安敢負¶
　　　和虞先生上京夏涼韻¶
登臺美皆春覆盆慘長夜誰能均苦樂世道勤汛灑灤¶
京逼穹昊重纊度朱夏下方正喘汗歊赫在爐冶南北¶
各異宜敢訝行化者倦遊念苕霅漁竿自堪把¶
　　　和虞先生箸香¶
奇芬禱精微纖莖挺脩直灺輕雪消晛火細螢耀夕素¶
煙裊雙縷暗馥生半室鼻觀靜裏參心原坐來息有客¶
<pb:KR4h0143_WYG_016-26a>¶
臭味同相看終永日¶
　　　送馬少卿伯庸南祀嵩衡淮瀆¶
總章盛金徳齋明赫當宁皇皇遣天使肅肅承聖語三¶
熏禮岳瀆萬里涉梁楚祝釐歸堯舜降神出申甫南斗¶
迎文星西風起儀羽樂張洞庭月斾濕湘岸雨壯吟鄙¶
騷怨髙談洗儒腐過家猿鶴喜攬轡鴻雁聚青闈閔賢¶
勞黄屋深記注歸騎慎勿徐席虛玉堂署¶
　　　送牟伯厚還霅¶
<pb:KR4h0143_WYG_016-26b>¶
西風起雙鴻渺渺度萬山空林霜霰落各念飲啄難中¶
塗忽相失獨留諒無歡極目送冥飛風雲逸脩翰低回¶
守矰網自顧形影單奮翅念逺舉天路浩漫漫空想五¶
湖水春風漲波瀾¶
　　陳櫟¶
　　　送汪希道入都(希道嘗為亷訪司照磨鞫洞/蠻獄以失出阻仕進者十年)¶
行行觸秋暑勇往觀國光脩途或濡滯一瞬北風涼不¶
仕餘十年養親竈罕煬將謁吏部選寸禄願少償庶略¶
<pb:KR4h0143_WYG_016-27a>¶
助甘㫖贖其不遑將不仕果何因憲幕嘗翺翔驅馳海¶
南北訊獄主慈祥詿誤陷賊黨詰問加精詳活千七百¶
人解縱還善良幾以失出譴究竟靡濫臧久之天日開¶
嵗月坐荒荒濓溪范參父議獄俱慨慷殺人求媚人毋¶
乃欺穹蒼活千人有封君後必當昌安得當吾世而不¶
䝉薦揚當路願鑒之萱草癯北堂俾得早言歸為養及¶
夀康臨期重丁寧白雲遙在望¶
　　郭天錫¶
<pb:KR4h0143_WYG_016-27b>¶
　　　大年便面¶
疎雨灑荷氣微涼生栁隂閒亭不受暑坐占清湖心無¶
客且罷棋有風宜披襟向來行路錯足底黄埃深此意¶
一領略落日孤蟬吟¶
　　　為僧作山水¶
有客被方袍合爪前致辭不獨愛公畫仍復愛公詩詩¶
成縱意書了此一段奇世人稱三絶公胡不自知我心¶
了不知晚嵗聊嬉嬉向來用世心轉首成棄遺所嗟聞¶
<pb:KR4h0143_WYG_016-28a>¶
道晩倐已雙鬢絲前賢去已逺來哲未可期寓形宇宙¶
間倀倀欲何之願誦藥石言再拜眞吾師¶
　　　趙千里小景¶
鸜鵒喧栁隂生鵞樂清泚竹風遞荷氣長夏涼如水王¶
孫翰墨仙丹青絶紈綺何當著幽人艇子沙頭檥¶
　　　元暉山¶
灌木䕃滄洲閒雲疊層巘茅茨在咫尺徑路渾莫辨王¶
家玉印章翰墨屹冠冕悵望海嶽菴禾黍西風轉¶
<pb:KR4h0143_WYG_016-28b>¶
　　　營丘江山招隠圖¶
健枝無冗筆樹外來江山洲渚蘆荻空斜陽澹煙鬟歸¶
鞍倦危橋短篷止荒灣業漁古云樂寧論晉宋間菰米¶
蓴菜羮妻兒有餘閒坐令王李輩濡毫破天慳展翫不¶
去手綠隂掩柴闗浩歌滄浪辭濯我塵土顔悠悠江湖¶
夢隠者招不還¶
　　　題髙尚書秋山暮靄圖¶
逺樹含空煙羣峰緘積翠離離雁外檣落日來天際髙¶
<pb:KR4h0143_WYG_016-29a>¶
侯丘壑心㸃墨悟三昧我欲畫滄洲晝長枕篷睡¶
　　揭祐民¶
　　　登鳳皇臺¶
西風埽建業六朝倐更代孤鳳何年來髙臺此留待唐¶
家日方中憂昃深感慨宗臣裂肝膽片語到今在癡雲¶
起大荒事業果顛沛遺吟所鐫磨嵗月义屢改梁園後¶
悲秋草草作南内登臺渺八顧潮落石頭碎禍亂有本¶
原臣子出忠愛夜深挹長庚江月為誰對¶
<pb:KR4h0143_WYG_016-29b>¶
　　何中¶
　　　菊¶
菊花如幽人梅花如烈士同居氷雪中標格不相似道¶
里阻荒寒故人萬里餘菊枝儻可折持以寄逺書¶
　　　偶書¶
桐寒葉落風菊淨花開雨掩映半畦秋好竹三四五對¶
此憔悴人忽笑不復語¶
　　　遊夫容山¶
<pb:KR4h0143_WYG_016-30a>¶
十里五里石一步一長嗟行行山轉髙悠悠日將斜縈¶
折抵深谷直下十數家來往自成村桃栁映桑麻崖杉¶
老絳葉石㯶垂枯花隂凝四時雪陽燄一川霞誰令余¶
到此幽意浩無涯行將辦畚鍤來此耕山畬¶
岧岧青夫容峻秀琢寒玉危流千丈飛鏗鍧石相觸幽¶
閟魚龍宫荒寒霧雨蓄淒神不可留前登散遐矚參差¶
雜花動香氣泛深谷日照丹霞開萬峯洗晴緑同心有¶
長鑱緩尋靈藥斸葛仙早見招庶得從所欲(葛仙曾/遊此山)¶
<pb:KR4h0143_WYG_016-30b>¶
側足上翠微石磴八九折開盡滿厓花坐來羣香歇遊¶
目盡逺空亂數碧簪列草木頗蔥蘢雲興復霞蔚不知¶
十日雨還長幾枝蕨山中無事業特用慰采擷盈筐歸¶
路遥忽見滿山月¶
日日碧山去香草生還蹋幽禽識履聲間鳴故相狎意¶
行不知逺清嘯得虚荅石上緑雲生巖下紫煙合莫負¶
今日晴聊折山花插¶
　　　嵗晩詠懷¶
<pb:KR4h0143_WYG_016-31a>¶
門扃幽樹聲窗瑣羣峯影寒氣迎遙夜華星在西嶺秋¶
蟲無餘聲時雁有新警天機自消長冥參得深省名衢¶
萬里轍理海載孤艇力弱昧前馳心彊遡眞境即俗幸¶
無能澹然聊自領¶
　　　梅¶
一徑蒼苔深梅隴著花早初回天際春更覺江南好月¶
色冰霜寒角聲天地老寄語宋廣平時無蘇味道¶
　　　九日¶
<pb:KR4h0143_WYG_016-31b>¶
屬耳喧令序虛旻景清温久生理難期陽徳聖所尊菊¶
籬黄未拆萸枝綠初繁(時萸/尚青)幽嵎寡芳物離索誰相存¶
白日照杯酒壺山落秋痕髙歌行太清海翳門渾渾倚¶
伏祥視履登髙倦躋攀化機何由息悠哉委乾坤¶
　　　秋日山行雜興¶
獨往非避俗散懷聊尋芳流風澹翠麓理策秋路長蒼¶
石含幽色樛木落寒香一片太古雲化為孤鳳翔忽然¶
歸紫霄蕩漾不可望浩歌向夕霽敢事接輿狂¶
<pb:KR4h0143_WYG_016-32a>¶
山回杉熛清厓傾花雨下詎知吾道非偶然適曠野磊¶
落萬隕星赴流飲奔馬風微葉時落磴寒雪自灑孤松¶
縈蘿轉幽峰抱嵐炧景晦良遇稀心異眞賞寡舉手謝¶
時人巖隂棲古瓦¶
　　　箬嶺人家¶
溪回谷深盤石阨水成布風吹巖下雲挂在溪東樹雨¶
深兩岸花高下樓臺聚安知主為誰倚徧闌干去¶
　　　儒學提舉司宴集¶
<pb:KR4h0143_WYG_016-32b>¶
賤子久在野低頭事躬畊堂堂賢宰輔胡為知姓名許¶
亂庠序責復假賔師稱仰既慚簡書俯仍媿輿評公館¶
良宴㑹文雅有餘清粲粲珠玉質嗈嗈鸞鳳聲深意脩¶
綆汲雄辭四筵驚我衰但多感一出寧非輕白日照天¶
碧耿耿梅花明城南有歸路西山能送迎¶
　　　贈元復初¶
暖雲流青堤光風轉芳甸逺在天一涯幽沈限聞見㸃¶
㸃秋歸鴻翩翩春來燕天路萬里通胡寧絶遐睠奇姿¶
<pb:KR4h0143_WYG_016-33a>¶
奪南國悵望愧疎賤良㑹慰夙心願君畢歡宴¶
　　　春風如少年效程漢翁¶
春風如少年狂逐無定處垂楊曲江堤細草東郊路祇¶
言今似昔不悟新非故流水何時歸殘鶯數聲暮¶
　　　西湖山¶
峩峩西湖山靈秀入空碧蘿隂轉累磴松色漬幽石微¶
霞生絶陘飛溜灑欹壁鶴鳴巖光動花落雲影拆色椒¶
登古壇百年此一息聲影混大荒不見興滅迹剛風三¶
<pb:KR4h0143_WYG_016-33b>¶
天寒元氣萬里色悵望仙子期凝神撫元極¶
　　　招仙觀¶
逶迤溪南路窈窕招仙谷空堂兩道人殘棋映深竹一¶
葉響疎籬雙鴉啼髙屋出門隨歸人逺燒在山麓¶
　　　知非堂夜坐¶
前池荷葉深微涼坐來爽人歸一犬吠月上百蟲響余¶
非洽隠淪隙地成偃仰林端斗柄斜撫心獨悽愴¶
　　　遊樂安穆山寺¶
<pb:KR4h0143_WYG_016-34a>¶
秋隂出南郭佳色來逺山悠然渡野水却宿前林間朝¶
氣鋭幽步相攜上孱顔行穿綠蘿逺共愛青杉閒已窮¶
高原路忽得雙石闗飛煙帶香氣深木藏幽潺景晏鐘¶
磬寂桂花滿苔斑道人一尊酒時聴風珊珊多悟從此¶
始塵緣諒能刪空廊對微雨亦復不知還¶
　　　宿田家¶
村暗煙火生林深雞犬靜麥花如積雪月色澹相映鄰¶
家夜汲歸寒蟲滿幽徑¶
<pb:KR4h0143_WYG_016-34b>¶
　　　小孤山¶
牽牛與織女河漢有時渡小姑緑髮深隔與彭郎語流¶
水去仍回望郎郎不來精神有相貫形迹難相猜年華¶
朝又暮江頭晴又雨靈風吹斷磯行人聴鐘鼓¶
　　　龍潭阻風夜興¶
水宿滯前期前津北風惡林寒燈影深莎雞滿籬落恍¶
忽寄孤迥淒清愧離索年光星河轉夜氣衣裘覺我前¶
勁翮飜我後大魚躍潮痕侵栁根移船避沙閣¶
<pb:KR4h0143_WYG_016-35a>¶
　　　同鄉客(有認余舟者問/隆興消息焉)¶
遙見江西船認是同鄉客何日發龍興迎人間消息長¶
河落雁秋古渡啼鴉夕不見楚天長重重暮雲色¶
　　　淮安道中¶
鐘聲起前林悠悠向南客天垂大野髙月澹行路白雞¶
犬淮上村雲霞海邊色舊時塞垣地來往人馳驛¶
　　　南浦旅懷¶
鄉近嵗已闌猶為候風客落霙蓋篷深三日不知息浦¶
<pb:KR4h0143_WYG_016-35b>¶
樹分城煙水明逺沙色滿筐紅竹枝渡人隔邨夕久滯¶
妻孥望孤還友朋惜音形兩暌離情生自難抑¶
　　　朱方偶作¶
雪餘春水生日上暖雲泮杳靄松林中柴扉起樵爨新¶
妝攜童穉鄰曲欣年換坎坎邨鼓鳴沙頭酒聲亂江西¶
田家樂豐嵗猶盛觀山市溪橋春還多看燈伴¶
　　　丹霞洞天¶
飛舄落丹霞蒼然洞天劃草木皆異香煙雰有靈色寒¶
<pb:KR4h0143_WYG_016-36a>¶
苔潔宜坐幽水甘可滌樵子指峰賞野翁教藥摘琳宫¶
積筠隂慮消景難昃道人供仙茗亹亹言所厯唐王懸¶
舊照唐帖式遺墨師年知幾何山前事多易稽首浮丘¶
翁歸歟紫𤣥宅¶
　　　黄溪口看白水¶
黄溪且緩程白水方迎賞石扇千餘仞雪源數百丈幽¶
光照天動寒氣發地爽松杉含清英猨鳥翫奇響仰視¶
蔥蔚中當得一席敞移家結香茅把書寄泉上¶
<pb:KR4h0143_WYG_016-36b>¶
　　　早起¶
覺來日已升花梢衆禽語何許白浮萍池間散還聚起¶
見梅已空夜來幾更雨魚行春到水草暖香生露溪上¶
人語喧樵薪滿沙路¶
　　　洪都靈應觀榜雲徑¶
厭煩取蕭閒隨意入雲徑上堂敲響板山童質辭令地¶
寂室生涼體暢心逾靜出門看木隂佳鳴發清聴風光¶
匀可愛水色豔相映眞契成自怡歸路得新詠城市今¶
<pb:KR4h0143_WYG_016-37a>¶
滯留將無失幽性¶
　　　新淦太平山¶
縱觀不知逺言登太平山諸峰巻秋雨日射風霏間懸¶
磴折古石側溪倒危潺金燈如丹紅異卉相斕斑忽悵¶
經丘絶俄欣尋壑閒筠隂聚森爽樵人指幽闗聲鐘出¶
晻靄演梵作孱顔靜者足吾契語瑩冰珊珊厓東野月¶
上露華膏夜鬟松杉炯玲瓏流飇過瑤環既靜有餘聴¶
焉知趺坐頑偶然在塵表非能悟無還¶
<pb:KR4h0143_WYG_016-37b>¶
　　　崇仁鍾山寺(宋樂史侍郎/有詩在寺)¶
方看望仙雪仍訪鍾山泉石限阨危溜峽厓減青天不¶
知路深淺但愛山蒼圓俄驚侈樓觀一禮黄金仙衲僧¶
喜客來觴行續茶煎仰視慈竹題俯吟慈竹篇前脩凜¶
髙躅滋久餘芳傳白日倚山轉倒暈千峰煙悠悠思難¶
極且與樵風還¶
　　　櫪溪¶
林嶺甚可愛溪源無盡時山花已亂發煙暖東風遲因¶
<pb:KR4h0143_WYG_016-38a>¶
與采樵者坐談樹隂移日斜自歸緩我興非人知¶
　　　樟樹鎮五公寺¶
久幽厭拘維暫弛欣舒散近闗得禪扉擇歩厯蒼蘚沈¶
沈松隂重灩灩水光逺殘花起餘香乳禽響新囀虛廊¶
清晝長髙僧坐談簡學空素所昧慮妄還自遣移晷始¶
知歸生煙滿林晚¶
　　　風雨¶
池上風雨來柴扉人迹絶隔水煙氣生林峰半明滅蛤¶
<pb:KR4h0143_WYG_016-38b>¶
吠秋草深魚驚晚荷折孤坐倚匡牀微紅隠天未¶
　　　次韻甯志道表氏偕菴夜興¶
空庭山色重積此松桂隂微風從何來一鳥驚前林清¶
心有密契幽聴得逺音寒燈照孤館嵗晏夜偏深¶
　　王禎¶
　　　圃田¶
二頃負郭田人上寧易取數口仰成家片産足為圃逺¶
即加倍蓰多仍防莽鹵雖云絶里閭終得並城府幽可¶
<pb:KR4h0143_WYG_016-39a>¶
尋山隈潤宜臨水滸未始外犁鋤或亦事斤斧中可居¶
一㕓外或興百堵請學擬樊須不如聞孔父業作灌園¶
翁籍古輸稅户作計務勤劬傭工贍貧窶水種要漸濡¶
糞滋饒朽腐蔬茹間甘辛瓠𤓰無苦窳芃芃黍稷苗蔚¶
蔚桑果樹鬻利達市㕓植木入邨塢界展陣圗横區分¶
僧衲補隨分了朝昬無心富囷庾髙卧儘元龍信誣從¶
市虎閒看穴蟻爭静聴井蛙怒偶爾閲物情居然為地¶
主進退綽有餘奔競恥為伍寸壤思康莊衆流獨砥柱¶
<pb:KR4h0143_WYG_016-39b>¶
自我結蓬茅從渠愛簪組畎畝著吾身乾坤留此土陵¶
谷幾變遷畊鑿一今古四序轉軒楹八表際庭宇造境¶
到義炎逢時知舜禹柴荆敞昬夜桔橰憩煙雨俱同動¶
植甦忝與膏澤溥斗酒一醉勸槃餐衆美聚口腹麤能¶
甘身形不知苦養生誠足嘉報本非敢侮五土既有神¶
百穀豈無祖齋祭奏豳詩嵗時鳴土鼓不務農務中是¶
用紀圖譜¶
　　　礰礋¶
<pb:KR4h0143_WYG_016-40a>¶
他山有奇石鐫鑿煩良工制成三尺餘簨軸旋其中齒¶
齒鋩鍔堅就彼磈塊功一轉土膏潤再轉春泥融轣轆¶
復轣轆妙用無終窮遄觀萬頃緑粼粼漾春風不辭處¶
泥濘但願歌年豐¶
　　　耨¶
創物各有名薅器即云耨壅厚破蟻封啄深過鳥咮䕶¶
苗如養賢去草類擊寇曽聞傴僂翁功毋求速就¶
　　　鏟¶
<pb:KR4h0143_WYG_016-40b>¶
古鏟惟制小頗逾鋤耨功今於古制異用亦差不同溝¶
田壟欹仄他刃誠難攻製器度地宜創物須良工長柄¶
加濶首圓柄投直銎畎畝耀吐月肘腋淩輕風務進同¶
撞戈再前隨換蹤覆茇易反掌剸地深潛鋒已令土膏¶
潤旋看蔓草空要處薅薙外不離芸芓中養苗成此稼¶
去穢利吾農無田非力闢有具致時豐嘗見燕趙北亦¶
傳遼池東逺近或未識圖譜容相通¶
　　　銍¶
<pb:KR4h0143_WYG_016-41a>¶
制形類短䥥名義因聲聞總秸既異賦禾藁惟中分雖¶
云一鉤鐵解空千畞雲小材有大用乗時䇿奇勲茍無¶
遽棄捐磨礪以須君¶
　　　鋸¶
百錬出鍛工脩薄見良鐵架木作梁横錯刃成齒列直¶
斜隨墨絃來去霏輕屑倘遇盤錯間利器乃能别¶
　　　刮板¶
廣舌横短柄雙環繫長紖却行作斂蹤前排如擁盾起¶
<pb:KR4h0143_WYG_016-41b>¶
偃作陂塘分田立畦畛人間不平地所到略能盡¶
　　　擊壤¶
泰和民如何戲適因塊壤相從雜稚耋峙立越尋丈乗¶
平初側一得雋終殺兩徒歌足歡愉至意自融盎帝力¶
旣不知大徳日蕩蕩爾來幾千年古俗遂長往雖云遺¶
制在淳風邈難想誰能陶眞樂返古如指掌懷哉壤父¶
歌三復有遺響¶
　　　油榨¶
<pb:KR4h0143_WYG_016-42a>¶
　巨材成榨牀細溜刻槃口麻爛入重圏機械應心手取¶
　之亦多方脂膏竟誰有回顧室中婦何嘗潤蓬首¶
　　　　土鼔¶
　粤昔伊耆氏樂制惟土苴繼自神農氏作鼓正從瓦蒯¶
　桴一引擊眞性足陶冩當時風俗成往往朴而野大音¶
　能希聲調髙和誠寡迨周因用之龡合豳頌雅祈年及¶
　祭蜡齊敬格上下是雖器質略名亦不徒假花腰鳴且¶
　急可以愧來者¶
<pb:KR4h0143_WYG_016-42b>¶
　　　　蠶連¶
　前朝繭如山今朝卵如粟如山今嵗謀如粟來嵗足來¶
　歳一何神生花楮一幅丁寧語荆婦依時勤曬沐¶
　¶
　¶
　¶
　¶
御選元詩巻十六¶
