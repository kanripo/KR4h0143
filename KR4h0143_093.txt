# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.477875
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷十
<pb:KR4h0143_WYG_093-1a>¶
　欽定四庫全書¶
御選宋詩巻十¶
　　五言古詩一¶
　　　田鍚¶
　　　　擬古¶
　棠谿岀精金百錬無餘滓鑄得芙蓉劍靈輝若秋水陸¶
　可斷兕犀隂亦驚神鬼照物雙影寒中霄靈氣紫有時¶
　風雨至欲作龍蛇起海酒與陵肉寶燭延竒士歡飲取¶
<pb:KR4h0143_WYG_093-1b>¶
　傳觀英圖各相視吐氣成虹蜺將平不平事大笑荆軻¶
　輩卒如兒女子¶
　中山魏公子志意邈難儔朝吸沆瀣精逺與冥鴻遊風¶
　髙江浪惡雲黄海樹秋青山對獨酌明月在孤舟心常¶
　懸象魏迹若參公侯縱横致君術思一伸良籌¶
　遊子中夜心功名忽嗟暮黑貂空上書甘泉方獻賦白¶
　日驚壯齒青雲有英顧收采茍不時珊瑚亦生蠧¶
　玉樹香不滅栁帶柔堪結恵然貞婦心皎若天上雪羅¶
<pb:KR4h0143_WYG_093-2a>¶
幕生春風珠簾鑒秋月滄波燕又歸尺書胡斷絶¶
萱花不須折安足忘君憂青銅莫頻覽適令驚鬢秋謝¶
安壯未仕定逺晚封侯功名俱磊落時來豈自由¶
楚畹種芳蘭發生逢早春萌芽初戢戢枝葉俄莘莘幽¶
叢秋既老芳氣冬彌薰馨香當還風菴藹來襲人百草¶
莫相妒從之為爾鄰深林莫蓋藏芬然亦自伸¶
　　　贈朱道士¶
憶昔長安道與君初相識密雲滿天來不見南山色美¶
<pb:KR4h0143_WYG_093-2b>¶
酒斗十千一醉情歡然胷中雲夢澤眼底髙陽客狂呼¶
月華人撫弄雲和瑟揮鞭過渭川館第相留連朝簾杏¶
花露暮樓楊栁煙流輝今六稔交情益相審忽忽披君¶
文如截機頭錦余本生天涯散金常破家東方上書志¶
髙欲凌丹霞安能常刺促雀啄秋田粟海路與天遥鸞¶
皇好相逐¶
　　韓丕¶
　　　寄岳陽劉從事¶
<pb:KR4h0143_WYG_093-3a>¶
秋來憶故人寓目臨大野逺近聞清商依稀奏豳雅經¶
霜樹半紅無風葉自下一片洞庭心聊憑塞鴻寫¶
　　寇準¶
　　　秋興呈裴李二同年¶
嵗晩亂山外野望誰能同寒沙明夕照敗葉驚西風孤¶
煙暝汀樹霜氣髙秋空徘徊念前事旅恨良難窮¶
　　　庚辰嵗將命至巴東時已秋序霜荷索然偶賦¶
　　　是章用遣幽恨¶
<pb:KR4h0143_WYG_093-3b>¶
乘軺偶將命撫俗煙江湄地僻接窮峽務簡稀公期秋¶
信任無趣野懐良自宜月白夜蟬響池暗風荷衰溪雲¶
入破牖山菊開疎籬貰酒不能醉鄉國空結悲徘徊逺¶
凝望目極長天涯¶
　　　雪霽池上¶
霽雪池上亭晴光扇泉石煖覺岸冰消靜聞簷溜滴務¶
簡身暫閒景幽心自適極目望南山圭峰露㣲碧¶
　　　水閣晨起¶
<pb:KR4h0143_WYG_093-4a>¶
板閣常晏眠偶獨起清旦月落簷鳥語煙開客船散長¶
江色自澄汀樹聲空亂羣動又復然勞勞可長歎¶
　　張詠¶
　　　蕭蘭¶
移蕭芳蘭中蕭生蘭亦悴他日秋風來蕭蘭一齊敗自¶
古賢者心所憂在民泰不復夢周公中夜獨慷慨¶
　　　送張及三人赴舉¶
才雄揚子雲古稱蜀川秀千載遺英聲三賢繼其後文¶
<pb:KR4h0143_WYG_093-4b>¶
章積學成孝友亦天授逺郡得充庭期將免固陋¶
　　王禹偁¶
　　　送朱九齡¶
吏隱不求貴親老不擇禄之子有俊才弱冠中正鵠弗¶
墜先人業何慚有道榖一命佐碭山枳棘聊容足再命¶
佐永嘉絲桐幾易俗率身甘菜茹養母求梁肉承顔茍¶
不虧折腰未為辱解印無餘貲舟中只琴筑十口寄淮¶
泗一身來輦轂又説東南行秋風江水渌鄱陽古名郡¶
<pb:KR4h0143_WYG_093-5a>¶
赤金流山谷每嵗鼓錢刀從來設官局還得便髙堂無¶
辭縻逸䠱颺帆江湖思木落天地肅楓葉紫斕斒蓼花¶
紅□□津吏暁來迎溪僧夜留宿至止事方簡優游從¶
所欲江城豐稻粱水市多魚䔩三載奉甘飴百錢飽家¶
族自有綵衣華勿歎藍袍緑行年未三十氣壯顔如玉¶
行義日以聞焉能長碌碌終列侍臣班耀我同年録且¶
賦白華詩唱作離筵曲¶
　　　庶子泉¶
<pb:KR4h0143_WYG_093-5b>¶
物趣因天造物景不自勝泉乎未遇人石罅徒流迸宫¶
相政多暇行樂躡巖磴發䝉漲為溪幽致兹焉盛唐賢¶
大厯後峭壁刻名姓我來一何暮今秋始乘興山勢環¶
有缺山門壺引柄乍挹清泚香頗愜幽閒性味將春茗¶
宜光與曉嵐暝架竹落僧厨逺聲入清瘡何當宿禪室¶
欹枕終夜聽飲多病骨換照久塵襟迥銷盡謫居愁無¶
心治歸艇¶
　　　白龍泉¶
<pb:KR4h0143_WYG_093-6a>¶
岸石何鑿鑿渤潏湧山脚含虚光可鑑倒影壁如削瀰¶
漫到前溪支脉通逺壑白龍乃神物胡此戀一勺勢能¶
為霖雨力可興雷雹上天未有命兹焉縮頭角應防困¶
螻蟻泥蟠詎敢躍菹醢曾是憂豢養殊非樂亦如君子¶
道出處竒先覺吾生苦遷謫未免郡政縛偶來泉畔坐¶
感興題秋籜抖擻纓上塵成就清漣濯聊將一掬水洗¶
我面慙怍日暮不忍歸風埃滿城郭¶
　　　望日臺¶
<pb:KR4h0143_WYG_093-6b>¶
荒臺隠層碧雲磴踰百尺攀蘿試一登依然有遺跡掌¶
舒舊砌平屏卓諸峰直憑髙聊寫望孤懷念郷國長安¶
不可見但對金烏赤傾盡葵藿心庶免浮雲隔¶
　　　北樓感事(并序/)¶
　　唐朱崖李太尉衛公為滁州刺史作懷嵩樓取懐¶
　　歸嵩洛之義也衛公自為之記其中述直翰林時¶
　　同僚存沒且有白雞黄犬之歎頗露知退之心及¶
　　自滁徴拜再秉鈞軸卒以怙權賈禍貶死海外則¶
<pb:KR4h0143_WYG_093-7a>¶
　　向之立言誠空文爾皇宋至道元年夏五月僕自¶
　　翰林學士尚書禮部員外郎知制誥除工部郎中¶
　　知滁州軍州事到郡之日訪衛公舊迹樓之與記¶
　　皆莫知也而郡有北樓通刺史公署登眺終日甚¶
　　亦自得作北樓感事詩以見意¶
北樓出林杪登覽開病姿旁帶滁州城雉堞何逶迤下¶
入刺史宅却臨統軍池(孟統軍作小/池在僂下)伊余翰林客失職¶
方在兹兩衙簿領外盡日吟望時晩窗度急雨夏木交¶
<pb:KR4h0143_WYG_093-7b>¶
繁枝淮南氣候殊經秋囀黄鸝簷前有山果採掇亦甘¶
滋樽中有官醖傾酌任醇醨忘機得真趣懷古生逺思¶
念昔李太尉落落邦家基下筆到西漢料兵如六竒謫¶
官來此郡鬰鬰持一麾嘗在懐嵩樓記文悲盛衰甚得¶
進退理深明禍福機未幾再入用斯言忽如遺君恩匪¶
膠柱天殃若影隨六月萬里行炎荒竟不歸功成又名¶
遂不退將安之姑以人事較勿憑天命推矧予草澤士¶
被褐復羮藜謬因弄文翰八載侍丹墀三入承明廬古¶
<pb:KR4h0143_WYG_093-8a>¶
人期並馳玉堂百日罷所累非文辭强仕未為老望郎¶
不為卑淮邊永陽郡人物自熙熙費用量所入豐約從¶
其宜一妻本糟糠不識金翠施三男無庶孽詎愛紈綺¶
貲甘貧絶誅求易退無羈縻五十擬歸耕何必懸車期¶
且予望衛公雲龍與山麋唐賢昔際遇文雅道光輝進¶
士取將相易於俯拾棊自從五代來素風已陵遲干戈¶
為政事茅土輸健兒儒冠筮仕者僅免寒與饑至今明¶
聖代此風猶未移自無經濟術焉能碌碌為歸與復歸¶
<pb:KR4h0143_WYG_093-8b>¶
與無忘北樓詩¶
　　　甘菊冷淘¶
經年厭粱肉頗覺道氣渾孟春致齋戒勅㕑惟素飱淮¶
南地甚煖甘菊生籬根長芽觸土膏小葉弄晴暾采采¶
忽盈把洗去朝露痕俸麫新且細溲牢如玉墩隨刀落¶
銀鏤煮投寒泉盆雜此青靑色芳香敵蘭蓀一舉無孑¶
遺空媿越盌存解衣露其腹稚子為我捫飽慚廣文鄭¶
饑謝魯山元(廣丈先生飯不足/元魯山饑而死)况我草澤士藜藿供朝¶
<pb:KR4h0143_WYG_093-9a>¶
昏謬因事筆硯名通金馬門官供政事食久直紫薇垣¶
(知制誥給政事/食自小許公始)誰言謫滁上吾族飽且温既無甘㫖慶¶
焉用品味煩子美重槐葉直欲獻至尊(事見杜工部/槐葉冷淘詩)起¶
予有遺韻甫也可與言¶
　　　楊州池亭即事¶
冥心閱羣動亦各趨斫安胡為名利人戚戚常鮮歡吾¶
生四十四結佩呼郡官掌言入綸閣待詔直金鑾匪謂¶
得禄少所嗟行道難前年謫滁州憂時雙鬢殘頼有瑯¶
<pb:KR4h0143_WYG_093-9b>¶
邪溪時濯塵纓冠朝命徙淮海任重力易殫君恩詎可¶
報感激涕汍瀾民瘼不能治惻隠情悲酸况復多病身¶
名宦心已闌歸田未果决懐禄尚盤桓公退何所適池¶
亭一凭欄旭日媚春弄㣲風生鳴湍呵僮勿挾彈留客¶
不持竿用冀魚烏馴熙熙肆游觀神仙未可學吏隠聊¶
自寛孤吟刻幽石此義非考槃¶
　　　月波樓詠懐(有序/)¶
　　月波之名不知得於誰氏圖經故老皆無聞焉因¶
<pb:KR4h0143_WYG_093-10a>¶
　　作古詩一首凡六百八十字陷於樓壁庶使兹樓¶
　　之名得與詩俱不泯也¶
郡城無大小雉堞皆有樓其間有名者不過十數州吹¶
簫事遼迥仙迹難尋求庾公在九江締構何風流謝守¶
鎮宣城疊嶂名有由東陽敞八詠吾聞沈隠侯白雪架¶
郢中調髙誰和酬黄鶴依鄂渚仙去事悠悠贊皇謫滁¶
上作賦懐嵩丘樓居出俗態澤國多勝游好景不遇人¶
安得名存留齊安古郡廢移此清江頭築城隨山勢屈¶
<pb:KR4h0143_WYG_093-10b>¶
曲伏環周兹樓最軒豁曠望西北陬武昌地如掌天末¶
入雙眸平逺無林木一望同離婁山形如八字㑹合勢¶
相勾(東晉方士戴洋言武昌有山無林山形八字勢不/及九故孫權以黄武元年都武昌八年遷建業)¶
三國事既逺六朝名亦休近從唐末來爭奪互仇仇斯¶
樓備矢石此地控咽喉終朝望烽燧連嵗事戈矛可憐¶
好詩景牢落無人收皇家統萬國逺邇盡懐柔三聖四¶
十年蕩蕩文徳修淮甸為内地黄岡為上游儒冠假郡¶
印踐更若公郵况多辦職吏誰肯恣吟謳伊余何為者¶
<pb:KR4h0143_WYG_093-11a>¶
竊慕騷人儔兩朝掌文翰十年侍冕旒去嵗岀西掖謫¶
居抱窮愁日日江樓上風物得冥搜何人名月波此義¶
頗為優西南新桂魄初上懸玉鈎晚瀨清且淺漂蕩影¶
沉浮三五金波滿夜光如暗投驪龍弄含珠晃朗照汀¶
洲澹臺披寶劍碎璧斬長虬冰輪暁入地推下赤金毬¶
䦨干四五星斜漢印清秋誰家上元燈兒盛刳&KR0797;&KR0803;此¶
景吟不出謾使聲呦呦千里畫圖闊四時詩興幽野花¶
媚宫纈芳草舖碧紬火雲照沙浦暴雨傾瓦溝白亂蘆¶
<pb:KR4h0143_WYG_093-11b>¶
花散紅殷蓼穂稠簷冰埀若練雪片大於鷗江蘺煙漠¶
漠官栁雨颼颼舟子斜蕩槳牧童倒騎牛水獺有時戲¶
江豚頗能泅山鳥奏竽籟落霞展衾裯魚網雪離離酒¶
旗風飂飂旅懐雖自適詩物奈相尤右顧徐邈洞精靈¶
如在不左瞰伍員廟荒隙令人羞樓中何所有官醖湛¶
蚍蜉棊枰留客坐琴調待僧抽橘包鄰藥鼎墨筆間茶¶
甌平生性幽獨寂莫誰獻酬官常已三黜懐抱罹百憂¶
凭闌憶王粲望闕同子牟自甘成潦倒無復事聲猷身¶
<pb:KR4h0143_WYG_093-12a>¶
世喻泡幻衣冠如贅瘤放意無何鄉誰分親與讎寓形¶
朝籍中毁譽任啁啾君恩無路報民瘼無術瘳惟慚戀¶
禄俸未去耕田疇題詩郡樓上含毫思夷猶功名非范¶
蠡何必泛扁舟¶
　　种放¶
　　　夏日山居¶
隂隂林木靜寂寂無人境紅綻紫葳香嵐沉玉膏冷看¶
雲時獨坐慎事常中省何客御風來新篁動疎影¶
<pb:KR4h0143_WYG_093-12b>¶
　　林逋¶
　　　監郡太博恵酒及詩¶
塵事久謝絶園廬方晏隂鏗然郢中唱伸玩清人心况¶
復對樽酒百慮安能侵何以比交情松桂寒蕭森¶
　　　送牛秀才之山陽省兄¶
之子詠陟岡别我嵗時晏後夜失羣鶴髙天㸔行雁楚¶
山逺近出江樹青紅間尊酒無足辭離愁滿行盼¶
　　　和運使陳學士遊靈隠寺寓懐¶
<pb:KR4h0143_WYG_093-13a>¶
山壑氣相合旦暮生秋隂衳門韻虚籟錚若鳴瑶琴舉¶
目羣狀動傾耳百慮澄按部既優游時此振衣襟泓澄¶
冷泉色寫我清曠心飄颻白猿聲答我雅正吟經臺復¶
丹井捫蘿常遍臨鶴蓋青霞映玉趾蒼苔侵温顔煦槁¶
木真性馴幽禽所以仁恵政及物一一深灑翰璘珣壁¶
返駕&KR1482;檀林囘睨窣堵峰天半千萬尋¶
　　黄亢¶
　　　臨水¶
<pb:KR4h0143_WYG_093-13b>¶
人生朝復暮水波流不駐去年此日水今日到何處惆¶
悵雨殘花嫣紅隨水去花落水東流識盡人生事¶
　　宋庠¶
　　　嵗晏出沐感事内訟¶
山海有完士希世無良籌偶穿東郭履遂别野人舟不¶
恥篆刻賦來肩英俊遊私智甚鳬短塵容若鴟愁備員¶
太史氏補屬富人侯姑學了官事何嘗分主憂日貪斗¶
食利嵗感星躔周中都富才彦方駕若龍虬茂先善史¶
<pb:KR4h0143_WYG_093-14a>¶
漢平津治春秋髙文用司馬格五寵吾丘間闊路逢葛¶
繽紛人召鄒桑羊興賈豎安國出縲囚汲鄭貴交盛徐¶
陳英藻遒况乃天下樞雄雌來九州衣冠徑複道鼓吹¶
出長楸席上萬錢箸橋邊八列騶雍容紱魯玦意氣拂¶
吴鈎咨余良不韙瓴甓厠琳璆吹竽昔已濫在梁今可¶
尤臺閣魏舒被風霜蘇季裘有志謝軒鶴無機防海鷗¶
恭俟杜陵課誅茅歸故疇¶
　　宋祁¶
<pb:KR4h0143_WYG_093-14b>¶
　　　九日藥市作¶
陽九協嘉辰期入始多暇五藥㑹廣㕓遊肩鬧相駕靈¶
品羅賈區仙芬冒闉舎擷露來山阿劚煙去巖罅係道¶
雜提攜盈襜更薦藉乘時物無賤投乏利能射癰零互¶
作主葠薺交相假曹植謹贋令韓康無二價西南嵗多¶
癘卑濕連春夏佳劑止刀圭千金厚相謝刺史主求瘼¶
萬室繫吾化顧賴惡石功捫襟重慚唶¶
　　　衆熙亭曉矚¶
<pb:KR4h0143_WYG_093-15a>¶
長夏宜髙明緩帶散煩窘憑軒一超然目與天俱盡山¶
從雲端見日就林外隠風來草樹披煙生井閭近自公¶
况多暇冲臆無留藴即此可宴居何須事遊軫¶
　　杜衍¶
　　　幽居即事¶
寂寂復寂寂告老閒居日徑草髙于人林烏熟於客黄¶
巻不釋手清風常滿室内顧平生心無過此時適¶
　　晏殊¶
<pb:KR4h0143_WYG_093-15b>¶
　　　和王校勘中夏東園¶
東園何所樂所樂非塵事野竹亂無行幽花晚多思閒¶
窺魚尾赤暗辨蜂腰細樹影宻遮林藤梢狂罥袂潘蔬¶
足登膳陶秫徑取醉幸獲我汝交都忘今昔世歡言捧¶
瑶佩願以疏麻繼¶
　　韓琦¶
　　　啄木¶
剝剝復卜卜意若念良木營營求蠧心未獲空我腹或¶
<pb:KR4h0143_WYG_093-16a>¶
露一襠紅或展雙翅緑㨗縁都盧橦響弄羯鼓曲搜索¶
不知疲利觜信摧禿忽爾破姦穴種類無遺族内孽固¶
難辨一發知濳伏彼實害珍材盡殄此非酷直疑天意¶
深不使嗜粱肉專為衆蠧仇待飫弗與足如令知庶味¶
恣擇蟲與粟杞梓任隂賊長喙罷攻觸飽食作羣飛時¶
下泉沼浴歸鳴凉樹隂暮趂髙枝宿¶
　　　答袁陟節推遊禪智寺¶
春去惜餘景偶來郊外觀蕪城千古恨一顧殊悲酸荒¶
<pb:KR4h0143_WYG_093-16b>¶
祠枕大道尚記吴城邦逺近緑隂合水襯紅英殘隴麥¶
齊若剪隨風捲波瀾罷農喜有望守臣心麤寛蕭疎禪¶
智寺壞址不甚完叢花亂&KR2792;藥籬竹推琅玕空有亭亭¶
柏成行如筆端供帳具朝膳僚寀成清歡小杜詩板暗¶
樂事曾未刋乘興詣茶圃百歩登平巒摘焙試烹啜甘¶
挹零露溥午過倦㣲暑堤路騰歸鞍天子憂嵗旱引咎¶
古所難列郡承新詔朝夕弗敢安况此行春意問不在¶
遊盤朝廷責吏治莫若久其官政和氣亦應災沴無由¶
<pb:KR4h0143_WYG_093-17a>¶
干願循三載舊庶幾酬素餐¶
　　　衆春園¶
中山雄北邊地得要害扼烽警昔未徹民日困兵革一¶
從無事來歴祀且半百戈茅既錢鏄比屋遂仁宅人生¶
亦自勞營業鮮暇隙誠哉百日勤固願一日適為政本¶
人情三代所不易漢史稱循良在宣布恩澤兹吾治廢¶
園大揭衆春額庶乎時節遊使見太平迹園中何所有¶
風物雅具籍方塘百畝餘遥派逗寒碧虚亭跨彩橋孤¶
<pb:KR4h0143_WYG_093-17b>¶
嶼聳幽石環堤栁萬株無時張翠帟移得江南天不覺¶
萬里隔芳林灼灼花次第錦繡坼三春爛熳時為民開¶
宴席觀者如堵牆士女雜城陌野態得天真靚糚非俗¶
格惟意任所如去來何絡繹多歡如有今勝致駭非昔¶
如登老氏臺懐抱罔不釋既已休吾民又足奉嘉客清¶
暑暨凉秋池景尤可惜紅蕖四照香風送入絺綌乘興¶
命輕舟縱賞緩撐刺芳餌須鱠資蓮房欣手摘就飲圓¶
荷中一當數大白時見羣鷗飛驚比紅袖拍獻酬如未¶
<pb:KR4h0143_WYG_093-18a>¶
快申令喜相搦或見大敵怯便可遺巾幗酣戰方氣振¶
俄景忽晡夕人笑山公歸酩酊倒巾幘誰知酩酊心自¶
有制勝䇿¶
　　　遊開化寺¶
開化得地勝崇侈何代作全山鑱佛身萬木互髙閣突¶
然數百尺較力陋禹鑿峰巒翠環合與寺為郛郭煙霞¶
無四時為我張幄幙飛泉乘空來直在庭砌落松柏森¶
成行鬬伏蛟龍惡如整萬人陣偏伍不敢錯春芳難悉¶
<pb:KR4h0143_WYG_093-18b>¶
名紅紫競灼灼㸃綴巖壁間圖畫曽未若距城纔一舎¶
曠絶類霄堮噫吾何自勞日窘吏事縳到官踰二期未¶
克造林壑引疾得鄉邦晝錦行遂著猛抛公几煩不負¶
真境約精廬始一登百慮已澄擴徘徊延賔僚開席盛¶
燕酌歌留嶺上雲吹亂風前鐸勿譏清賞累粗繼東山¶
樂數刻方暫歡俄景忽西薄歸鞅下危岑眷戀心欲却¶
何處無林泉隔閡牽寵爵終期報國家功業效涓勺連¶
露乞骸章不待七十削歸來解朝紳放意任衡霍超然¶
<pb:KR4h0143_WYG_093-19a>¶
出世紛安歩適冲漠山蔬充盤筵邨釀滿瓢杓吾夀此¶
其全何必不死樂¶
　　　畫錦堂¶
古人之富貴歸於本郡縣譬若衣錦遊白晝自光絢不¶
則如夜行雖麗何由見事累載方冊今復著俚諺或紆¶
太守章或擁使者傳歌樵忘故窮滌器掩前賤所得快¶
恩仇愛惡任驕狷其志止於此士固不足羨兹予來舊¶
邦意弗在矜衒以疾而量力懼莫稱方面抗表納金節¶
<pb:KR4h0143_WYG_093-19b>¶
假手翼鄉便帝曰其汝俞建纛徃臨殿行路不云非觀¶
歎溢郊甸病軀諧少休先隴遂完繕嵗時存父老伏臘¶
潔親薦恩榮孰與偕衰劣愧獨擅公餘新此堂夫豈事¶
飲燕亦非張美名輕薄詫紳弁重禄許安閒顧已常兢¶
戰庶一視題牓則念報主眷汝報何能為進道確無倦¶
忠義聳大節匪石烏可轉雖前有鼎鑊死耳誓不變丹¶
誠難悉陳感泣對筆硯¶
　　范仲淹¶
<pb:KR4h0143_WYG_093-20a>¶
　　　寄題孫氏碧鮮亭¶
天地何風流復生王子猷黄金買碧鮮緑玉排清秋非¶
木亦非草東君嵗寒寶耿耿金石性雪霜不能老清風¶
乃故人徘徊過此君泠泠鈞天音千載猶得聞應是聖¶
賢魄鍾為此標格髙節見直青靈心隠虚白粉筠多體¶
貌錦籜見兒童上交松桂枝下結蘭蕙叢秀氣藹晴嵐¶
翠光凝渌水明月白露中靜如隠君子不願湘靈泣不¶
求伶倫吹鳯凰得未晚蛟龍起何時蕭蕭雲水間良與¶
<pb:KR4h0143_WYG_093-20b>¶
主人宜紅塵滿浮世何當拂衣袂坐嘯此亭中行歌此¶
亭際逍遥復逍遥不知千萬嵗¶
　　　古鑑¶
磨此千年鑑朱顔清可覽君看日月光無求照人膽¶
　　　贈棊者¶
何處無神仙傳此棊上㫖靜持生殺權宻照安危理接¶
勝如雲舒禦敵如山止突圍秦師震諸侯皆披靡入險¶
漢將危竒兵翻背水勢應不可隳闗河常表裏南軒春¶
<pb:KR4h0143_WYG_093-21a>¶
日長國手相得喜泰山不礙目疾雷不經耳一子貴千¶
金一路重千里精思入於神變化胡能擬成敗繫之人¶
吾當著棊史¶
　　　嵗寒堂三題(録一首/)¶
　　　　君子樹¶
二松何年植清風未嘗息夭矯向庭戸雙龍思霹靂豈¶
無桃李姿賤彼非正色豈無蘭菊芳貴此有清徳萬木¶
怨揺落獨如春山碧迺知天地威亦向嵗寒惜有聲若¶
<pb:KR4h0143_WYG_093-21b>¶
江湖有心若金璧雅為君子材對之毎前席或當應自¶
然化為補天石¶
　　　和人遊嵩山十二題(録六首/)¶
　　　　公路澗(曹公與袁術/常爭據此地)¶
嵩髙發靈源北望洛陽注清流引河漢白氣横雲霧英¶
雄惜此地百萬曽相距近代無戰爭常人自來去¶
　　　　拜馬澗(子晉登仙遺馬於/此鄉人見之皆拜)¶
傳聞王子仙澗邊遺逸驥當時青雲路鷄犬亦可致未¶
<pb:KR4h0143_WYG_093-22a>¶
必真龍媒悠悠在平地¶
　　　　自峻極中院歩登太室中峯¶
白雲隨人來翩翩疾如馬洪崖與浮丘襟袂安足把不¶
來峻極游何能小天下¶
　　　　玉女𢷬衣石¶
但見巖前砧誰聞月下杵金文與鐵色璨璨知千古試¶
問𢷬衣仙何如補天女¶
　　　　三醉石¶
<pb:KR4h0143_WYG_093-22b>¶
巍巍八仙壇上有三醉石憐此髙陽徒如樂華胥域憔¶
悴澤邊人獨醒良可惜¶
　　　　峻極上寺¶
徘徊峻極寺清意滿煙霞好風從天來吹落桂樹花髙¶
髙人物外猶屬梵王家¶
　　　和僧長吉湖居五題(録三首/)¶
　　　　湖山¶
湖山滿清氣賞心甲吴越晴嵐起片雲晚水連初月漁¶
<pb:KR4h0143_WYG_093-23a>¶
父得意歸歌詩等閒發¶
　　　　風笛¶
風引湖邊笛焉知非隠淪一聲裂雲去明月生精神無¶
為落梅調留寄隴頭人¶
　　　　渚蓮¶
武陵誰家子波面雙雙渡空積心中絲未成機上素似¶
共織女期秋宵若霜露¶
　　　天平山白雲泉¶
<pb:KR4h0143_WYG_093-23b>¶
靈泉在天半狂波不能侵神蛟穴其中渴虎不敢臨隠¶
照涵秋碧泓然一勺深游潤騰雲飛散作三日霖天造¶
豈無意神化安可尋挹之如醍醐盡得清凉心聞之異¶
絲竹不含哀樂音月好羣籟息涓涓度前林子晉罷雲¶
笙伯牙收玉琴徘徊不擬去復發滄浪吟乃云堯湯嵗¶
盈盈長若今萬里江海源千秋松桂隂兹焉如有價北¶
斗量黄金¶
　　　祠風師酬提刑趙學士見貽¶
<pb:KR4h0143_WYG_093-24a>¶
先生制禮經祠為國大事孟春祭風師刺史敢有二齋¶
戒升于壇拜手首至地所祈動以時生物得咸遂勿鼓¶
江海濤害我舟楫利旱天六七月㑹有雷雨至慎無吹¶
散去坐使百榖悴髙秋三五夕明月生天際乃可驅雲¶
煙以喜萬人意願君入薰絃上副我皇志阜財復解愠¶
即為天下賜八使重古禮作詩歌祭義誠欲通神明非¶
徒奬州吏賢哉推此心良以警有位¶
　　　依韻答提刑張太博嘗新醖¶
<pb:KR4h0143_WYG_093-24b>¶
南陽本佳處偶得作守臣地與汝墳近古來風化純當¶
官一無術易易復循循長使下情達窮民奚不伸此外¶
更何事優游欵嘉賔時得一笑㑹恨無千日醇客有多¶
聞者密法為我陳自言此靈物盡心妙始臻非徒水泉¶
潔大要麴糵均暄凉體四時日月周數旬其氣芳以烈¶
厥味和而辛涓涓滴小槽清光能照人固可奉宗廟宜¶
能格天神我姑酌金罍駐此席上珍况有百花洲水木¶
長時新煙姿藏碧塢栁杪見朱闉両兩鳬雁侣依依江¶
<pb:KR4h0143_WYG_093-25a>¶
海濵晩光倒晚影一川無一塵悠悠乘畫舸坦坦解朝¶
紳緑隂承作蓋芳草就為茵引此杯中物獻酬交錯頻¶
禮俗重三爵今乃不記巡大言出物表本性還天真或¶
落孟嘉帽或抛陶令巾吾非葛天民誰為劉伯倫八使¶
達觀者與予日相親作詩美嘉㑹調髙繼無因但願天¶
下樂一若樽前身長戴尭舜主盡作羲黄民耕田與鑿¶
井煕煕千萬春¶
　　富弼¶
<pb:KR4h0143_WYG_093-25b>¶
　　　留府太尉相公就居為耆年之㑹承命賦詩(時/以)¶
　　　(守司徒致仕/年七十九)¶
西洛古帝都衣冠走集地豈惟名利場驟為耆徳㑹大¶
尹吾舊相曠懐輕富貴日與退老游臺閣并省寺予慙¶
最衰老亦許預其次遂欲肖儀容爛然形繪事閩嶠訪¶
精華鮫綃布絶藝令復崇晏衎聊以示慈恵幽居近銅¶
駝荒敝仍湫庳塞路移君庖盈車載春醴獻酬互相趣¶
歡處不知止商嶺有四翁晉林惟七子較我集諸賢盛¶
<pb:KR4h0143_WYG_093-26a>¶
衰何逺爾兹事實可矝傳之足千祀¶
　　文彦博¶
　　　寄致政太傅侍中曾魯公(并序/)¶
　　近以王屋山所産靈夀杖為獻伏蒙尊恕不責輕¶
　　凂仍貺雅章并恵古鑑吟繹捧玩不能釋手輒成¶
　　拙詩一首以答來貺¶
天壇小有洞神仙稱福地草木盡翹秀靈夀特珍異孑¶
立無附枝挺生出羣類既不假矯揉復不煩削治制杕¶
<pb:KR4h0143_WYG_093-26b>¶
待時用訓鳩循古義獻於君子堂達此野人意所獻雖¶
已㣲其意亦有謂願公稍扶持與國同安置匪惟布私¶
誠兹乃出公議豈圖一羽輕復委千鈞賜報之以寶鑑¶
百練精明致副之以雅章二南風格備蔀屋天光照陋¶
軀華袞賁何以稱尊貺傳家為重器何以繼希聲陳詩¶
言鄙志¶
　　　題史館兵部傅君草堂¶
羨君濟上墅勝槩不可名泉石與松竹聲影交相清周¶
<pb:KR4h0143_WYG_093-27a>¶
牆數百堵版築皆親營箕尾出南極直對茅軒明陶廬¶
自愛樂蔣徑堪逢迎但恐赤松子到此難忘情捨却留¶
侯伴從吾林下行¶
　　田况¶
　　　成都遨樂詩(録四首/)¶
　　　　元日登安福寺塔¶
嵗厯起新元錦里春意早詰旦㑹朋寀羣遊僕騶導像¶
塔倚中霄翬檐結重橑隨俗縱危歩超若薄清昊千里¶
<pb:KR4h0143_WYG_093-27b>¶
如指掌萬象可窮討野闊山勢迥寒餘林色老遨賞空¶
閭巷朅來喧稚耄人物事都閒車馬擁行道顧兹懽娱¶
俗良慰羈逺抱苐憂民政疎庸何答宸造¶
　　　　上元燈¶
予嘗觀四方無不樂嬉遊惟兹全蜀區民物繁他州春¶
宵寶燈燃錦里香煙浮連城悉奔騖千里窮邊陬衯裶¶
合繡袂轣轆馳香輈人聲震雷逺火樹華星稠鼔吹匝¶
地喧月色斜漢流懽多無永漏坐久凭髙樓民心感上¶
<pb:KR4h0143_WYG_093-28a>¶
恩釋唄歌神猷齊音祝東北帝夀長嵩丘¶
　　　　八日大慈寺蠶市¶
蜀雖云樂土民勤過四方寸壤不容隙僅能供嵗糧間¶
或容墮孏曷能備凶痒所以農桑具市易時相望野氓¶
集廣&KR0437;衆賈趨寶坊敦本誠急務戒期靡愆常兹㑹良¶
足喜後賢無忽忘¶
　　　　三月三日登學射山¶
麗日照芳春良辰重元巳陽濵修祓除華林程射技所¶
<pb:KR4h0143_WYG_093-28b>¶
尚或不同從俗亦足喜門外盛車徒山半列&KR0437;市彩堋¶
飛鏑逺醉席歌聲起囘頭望城郭煙靄相表裏秀色滿¶
郊原遥影落川涘目倦意猶逺思餘情未巳登髙貴能¶
賦感物暢幽㫖宜哉賢大夫由斯見材美¶
　　王琪¶
　　　秋日白鷺亭向夕風晦有作¶
白鷺敞西軒檐宇窮爽塏千峯若聫環翠色不可解是¶
時天宇曠六幕無纎靄金斗熨秋江素練横衣帶乾坤¶
<pb:KR4h0143_WYG_093-29a>¶
清且斂氣象朝昏改蘆花作雪風飛舞來滄海九霄汀¶
鷺起萬里檣烏快月上三山頭鳥沒横塘外蒼茫洲渚¶
寒錯落星斗大開樽屏絲竹披襟向蕭藾余生本江湖¶
偃蹇欣所㑹清興雖自發苦嗜亦吾累魚龍憑夜濤四¶
面忽滂湃安得犀燈然煌煌發水怪¶
　　余靖¶
　　　山寺獨宿¶
柴車走縣封窮途秋耿耿急雨帶溪聲殘燈背窗影驅¶
<pb:KR4h0143_WYG_093-29b>¶
馳下士身凄凉旅人景山寒夢不成愁多知夜永¶
　　趙抃¶
　　　寄酬蔡州王陶正言¶
自顧愚無堪老大何所用得郡江湖來一意雲泉縱驚¶
此西南身連夕東北夢乃知故人念許與明月共荆書¶
一紙賢季諾千金重寄我瓊瑶篇使得長諷誦寒松有¶
唳鶴髙梧有鳴鳯何日謝知音為鼓商絃弄¶
　　張方平¶
<pb:KR4h0143_WYG_093-30a>¶
　　　新定道中寄桐廬闗太守¶
旦下烏石灘暮泊嚴陵瀨潺湲臥溪聲慘淡宿山靄所¶
歴已陳迹不忘惟嘉話淚濕青雲篇撫襟慙慷慨(闗有/詩相)¶
(送青雲闗/送行處也)¶
㠶挂桐君山櫓入富春渚寒風蕩江波煙雨迷汀樹煮¶
茶論藥經挑燈數碁路全勝謝恵連獨望新安去(同行/者蜀)¶
(僧吉善醫茂材龔君美好奕/謝守赴新安過富春渚有詩)¶
　　　初赴新定過錢塘江¶
<pb:KR4h0143_WYG_093-30b>¶
颺㠶上漁浦隨潮宿雁灣煙火指富陽雲樹連蕭山曲¶
岸蓼花疎清波鷗鳥閒江外信清曠吾心睢洛間¶
　　　酬歐陽舎人寄題醉翁亭詩¶
我本髙陽徒野性蓋疎拙豈堪天子傍命令裁機宻一¶
麾出承明猿鳥遂超逸山州寂無事氣象頗蕭瑟閒尋¶
琅邪溪雲嵐可披拂中路聞潺湲幽亭對崷崪鏘咽觸¶
環珮清冷泛琴瑟知君多醉此歸鞍屢突兀醉中遺形¶
骸題名亦信筆遺我溪風清蒼顔坐髣髴暝色失松竹¶
<pb:KR4h0143_WYG_093-31a>¶
徘徊望寒月攜酒頻來游行待山花發¶
　　　崑山初秋觀稼囘縣署與同寮及示姑蘇幕府¶
邑民三萬家四邊湖海遶家家勤穡事市井商游少荐¶
嵗逢水沴饑勞何擾擾我來忝撫字見此心如𢷬去秋¶
僅有年膏田尚停潦今幸風雨調皆話天時好春喜鵲¶
巢低夏畏蟬聲早(吴民以此候/旱潦饑穰焉)秧船拏參差對岸縈迴¶
繚萟挿暮更急車響轉清曉紡筥猶挂壁何暇張魚鳥¶
我時行近郊小艇穿萍藻渚長葭亂深野沃䆉稏倒孺¶
<pb:KR4h0143_WYG_093-31b>¶
子逺餉歸閒暇顔色飽預喜省敲笞租賦可時了歸來¶
軒館靜曠蕩盈懐抱衙退人吏散庭廡閴窈窈露篠映¶
孤亭風荷動幽沼置身木雁間兹焉願終老顛蹶走榮¶
利况余拙非巧鱸鱠飯紫茫鵞脂酒清醥(紫茫鵞/脂稲名)悵然¶
懷友生虚齋為誰掃¶
　　石介¶
　　　赴任嘉州嘉陵江泛舟¶
中心横大江兩面疊青嶂江山相夾間何人事吟放半¶
<pb:KR4h0143_WYG_093-32a>¶
罇岸幘坐永日開舲望孤棹巳夷猶數峰更清尚危影¶
倒波底凝嵐浮水上鳴鷺答猿啼樵歌應漁唱併生泉¶
石心堪媿庸俗狀¶
　　　蜀道自勉¶
潮陽瘴煙黑去京路八千吏部有大功得罪斥守藩朝¶
衝江霧行夜枕江濤眠蛟蜃作怪變時時攀船舷魚龍¶
吐火燄徃徃出波間故為相恐怖倐忽千萬端道在安¶
可劫處之自晏然我乏尺寸效月食二萬錢自請西南¶
<pb:KR4h0143_WYG_093-32b>¶
來此行非竄遷蜀山險可升蜀路髙可緣上無嵐氣蒸¶
下無波濤翻歩覺閣道穩身履劒門安惟懐吏部節不¶
知蜀道難¶
　　張先¶
　　　巢烏¶
烏啼東南林危巢雛五六心在安巢枝一日千往復脫¶
網得羣食入口不入腹窮生俾反哺豈能報成育¶
　　歐陽修¶
<pb:KR4h0143_WYG_093-33a>¶
　　　遊龍門分題十一首(録四首/)¶
　　　　上山¶
躡蹻上髙山探險慕幽賞初驚澗芳早忽望巖扉敞林¶
窮路巳迷但逐樵歌響¶
　　　　下山¶
行歌翠微裏共下山前路千峰返照外一鳥投巖去渡¶
口晩無人繫舸芳洲樹¶
　　　　伊川泛舟¶
<pb:KR4h0143_WYG_093-33b>¶
春谿漸生溜演漾迴舟小沙禽獨避人飛去青林杪¶
　　　　宿廣化寺¶
横槎渡深澗披露采香薇樵歌雜梵響共向松林歸日¶
落寒山慘浮雲随客衣¶
　　　伊川獨遊¶
東郊漸微綠驅馬忻獨徃梅繁野渡晴泉落春山響身¶
閒愛物外趣逺諧心賞歸路逐樵歌落日寒川上¶
　　　下牢溪¶
<pb:KR4h0143_WYG_093-34a>¶
隔谷聞溪聲尋溪渡横嶺清流涵白石靜見千峯影巖¶
花無時歇翠柏鬱何整安能戀潺湲俯仰弄雲景¶
　　　憶山示聖俞¶
吾思夷陵山山亂不可究東城一堠餘髙下漸岡阜羣¶
峰迤邐接四顧無前後憶嘗祇吏役鉅細悉經覯是時¶
秋卉紅嶺谷堆纈繡林枯松鱗皴山老石脊瘦斷徑履¶
頽崖孤泉聽清溜深行得平川古俗見耕耨澗荒驚麏¶
奔日出飛雉雊磐石屢欹眠緑巖堪解綬幽尋難獨往¶
<pb:KR4h0143_WYG_093-34b>¶
清興思誰侑其西乃三峽嶮怪愈竒富江如自天傾岸¶
立兩崖鬬黔巫望西屬越嶺通南奏時時縣樓對雲霧¶
昏白晝荒煙下牢戍百仞寒溪漱蝦蟇噴水簾甘液勝¶
飲酎亦嘗到黄牛泊舟聽猿狖巉巉起絶壁蒼翠非刻¶
鏤隂巖下攢叢岫穴忽空透遥岑聳孤出可愛欣欲就¶
惟思得君詩古健寫竒秀今來㑹京師車馬逐塵瞀頹¶
冠各白髪舉酒無蒨袖繁華不可慕幽賞亦難遘徒為¶
憶山吟耳熱助嘲詬¶
<pb:KR4h0143_WYG_093-35a>¶
　　　水谷夜行寄子美聖俞¶
寒鷄號荒林山壁月倒挂披衣起視夜攬轡念行邁我¶
來夏云初素節今已届髙河㵼長空勢落九州外㣲風¶
動凉襟暁氣清餘睡緬懐京師友文酒邈髙㑹其間蘇¶
與梅二子可畏愛篇章富縱横聲價相磨蓋子美氣猶¶
雄萬竅號一噫有時肆顛狂醉墨灑滂霈譬如千里馬¶
已發不可殺盈前盡珠璣一一難簡汰梅翁事清切石¶
齒潄塞瀨作詩三十年視我猶後輩文詞愈清新心意¶
<pb:KR4h0143_WYG_093-35b>¶
難老大譬如妖韶女老自有餘態近詩尤古硬咀嚼苦¶
難嘬初如食橄攬真味久愈在蘇豪以氣轢舉世徒驚¶
駭梅窮獨我知古貨今乃賣二子雙鳯皇百鳥之嘉瑞¶
雲煙一翺翔羽翮一摧鎩安得相從遊終日鳴噦噦問¶
胡苦思之對酒挹新蠏¶
　　　暮春有感¶
幽憂無以銷春日靜愈長薫風入花骨花枝午低昻往¶
來采花蜂清宻未滿房春事已爛漫落英漸飄揚蛺蝶¶
<pb:KR4h0143_WYG_093-36a>¶
無所為飛飛助其忙啼鳥亦屢變新音巧調篁遊絲最¶
無事百尺拖晴光天工施造化萬物感春陽我獨不知¶
春久病卧空堂時節去莫挽浩歌自成傷¶
　　　遊瑯邪山¶
南山一尺雪雪盡山蒼然澗谷深自煖梅花應巳繁使¶
君厭騎從車馬留山前行歌招野叟共歩青林間長松¶
得髙䕃盤石堪醉眠止樂聽山鳥攜琴寫幽泉愛之欲¶
忘返但恐世俗牽歸時始覺逺明月髙峯巔¶
<pb:KR4h0143_WYG_093-36b>¶
　　　秋晩凝翠亭(探韻作/)¶
黄葉落空城青山繞官廨風雲凄已髙嵗月驚何邁陂¶
田寒未收野水淺生派晴林紫榴坼霜日紅梨曬蕭疎¶
喜竹勁寂寞傷蘭敗叢菊如有情幽芳慰孤介嘉客日¶
可攜寒醅美新醡登臨無厭頻冰雪行即届¶
　　　喜雨¶
大雨雖滂沛隔轍分晴隂小雨散浸淫為潤廣且深浸¶
淫茍不止利澤何窮巳無言雨大小小雨農尤喜宿麥¶
<pb:KR4h0143_WYG_093-37a>¶
已登實新禾未抽秧及時一日雨終嵗飽豐穰夜響流¶
霢霂晨暉霽蒼凉川原淨如洗草木自生光童穉喜𤓰¶
芋耕夫望陂塘誰云田家苦此樂殊未央¶
　　　竹間亭¶
髙亭照初日竹影凉蕭森新篁漸解籜翠色日巳深雨¶
多莓苔緑幽徑無人尋靜趣久思得暫來聊解襟清風¶
颯然生鳴鳥送好音佳時不易遇濁酒聊自斟興盡即¶
言返重來期抱琴¶
<pb:KR4h0143_WYG_093-37b>¶
　　　橄欖¶
五行居四時維火盛南訛炎焦陵木氣橄欖得之多酸¶
苦不相入初爭久方和霜苞入中州萬里來江波幸登¶
君子席得與衆果羅中州衆果佳珠圓玉光瑳媿兹微¶
陋質以逺不見訶餳飴兒女甜遺味久則那良藥不甘¶
口厥功見沉痾忠言初厭之事至悔若何世巳無采詩¶
詩成為君哦¶
　　　述懷¶
<pb:KR4h0143_WYG_093-38a>¶
嵗律忽其周隂風慘遼夐孤懷念時節朽質驚衰病憶¶
始來京師街槐緑方映清霜一以零衆木少堅勁物理¶
固如此人生寧久盛當時不樹立後世猶譏評顧我實¶
孤生饑寒談孔孟壯年猶勇為刺口論時政中間䝉選¶
擢官實居諫諍豈知身愈危惟恐職不稱十年困風波¶
九死出檻穽再生君父恩知報犬馬性歸來見親識握¶
手相弔慶丹心皎雖存白髪生已迸慚無羽毛彩來與¶
鸞皇並鎩翮追羣翔孤淚驚衆聽嚴嚴玉堂署清禁肅¶
<pb:KR4h0143_WYG_093-38b>¶
而靜職業愧論思文章慚誥命厚顔難久居歸計無荒¶
徑偷閒就朋友笑語雜嘲詠歡情雖索寞得酒猶豪横¶
羣居固可樂寵禄尤難幸何日早收身江湖一漁艇¶
　　　折刑部海棠戲贈聖俞二首¶
揺揺牆頭花笑笑弄顔色荒凉衆草間露此紅的皪草¶
木本無情及時如自得青春不可恃白日忽巳失繞之¶
重吟哦歸坐成歎息人生浪自苦得酒且開釋不見宛¶
陵翁作詩頭早白¶
<pb:KR4h0143_WYG_093-39a>¶
揺揺牆頭花艷艷爭青娥朝見開尚少暮看繁巳多不¶
惜花開繁所惜時節過昨日枝上紅今日隨流波物理¶
固如此去來知奈何達人但飲酒壯士徒悲歌¶
　　　西齋手植菊花過節始開偶書奉呈聖俞¶
秋風吹浮雲寒雨灑清曉鮮鮮牆下菊顔色一何好好¶
色豈能常得時仍不早文章損精神何用覻天巧四時¶
悲代謝萬物惜凋槁豈知寒鑑中兩鬢甚秋草東城彼¶
詩翁學問同少小風塵世事多日月良㑹少我有一罇¶
<pb:KR4h0143_WYG_093-39b>¶
酒念君思共倒上浮黄金蘂送以清歌裊為君發朱顔¶
可以却君老¶
　　　清明前一日韓子華以靖節斜川詩見招遊李¶
　　　園既歸遂苦風雨三日不能出窮坐一室家人¶
　　　輩倒殘壺得酒數杯泥深道路無人行去市又¶
　　　逺索於筐筥得枯魚乾鰕數種彊飲疾醉昏然¶
　　　便寐既覺索然因書所見奉呈聖俞¶
少年喜追隨老大厭諠譁慙愧二三子邀我行看花花¶
<pb:KR4h0143_WYG_093-40a>¶
開豈不好時節亦云嘉因病既不飲衆歡獨成嗟管絃¶
暫過耳風雨愁還家三日不出門堆豗類寒鴉妻兒强¶
我飲飣餖果與𤓰濁酒傾殘壺枯魚雜乾鰕小婢立我¶
前赤脚兩髻了軋軋鳴雙絃正如艣嘔啞坐令江湖心¶
浩蕩思無涯寵禄不知報鬢毛今已華有田清潁間尚¶
可事桑麻安得一黄犢幅巾駕柴車¶
　　　夜坐彈琴有感二首呈聖俞(錄一首/)¶
吾愛陶靖節有琴常自隨無絃人莫聽此樂有誰知君¶
<pb:KR4h0143_WYG_093-40b>¶
子篤自信衆人喜隨時其中茍有得外物竟何為寄謝¶
伯牙子何須鍾子期¶
　　　西齋小飲贈别陜州沖卿學士(分得/黄字)¶
今日何不樂衆賔㑹髙堂坐中瀛洲客新佩太守章豈¶
無芳樽酒笑語共一觴亦有嘉菊叢新苞弄㣲黄所嗟¶
時易晩節物巳凄凉羣鷺方盛集離鴻獨髙翔山川正¶
揺落行李怯風霜君子樂為政朝廷須儁良歸來紫薇¶
閣遺愛在甘棠¶
<pb:KR4h0143_WYG_093-41a>¶
　　　有馬示徐無黨¶
吾有千里馬毛骨何蕭森疾馳如奔風白日無留隂徐¶
驅當大道歩驟中五音馬雖有四足遲速在吾心六轡¶
應吾手調和如瑟琴東西與南北髙下山與林惟意所¶
欲適九州可周尋至哉人與馬兩樂不相侵伯樂識其¶
外徒知價千金王良得其性此術固已深良馬須善馭¶
吾言可為箴¶
　　　與子華原父小飲坐中寄同州江十學士休復¶
<pb:KR4h0143_WYG_093-41b>¶
嵗晚忽不樂相過偶乗閒百年纔㡬時一笑得亦艱有¶
酒醉嘉客無錢買嬌鬟問子官何為侍從聫朝班朝廷¶
多賢材何用蒯與菅白髪垂兩鬢黄金腰九環奈何章¶
綬榮飾此木石頑於國略無補有慙常在顔幸䝉二三¶
友相與文字間江子獨捨我髙鴻去難攀秋風動沙苑¶
郡閣當南山吟詠日多暇詔條寛可頒寒雲雪紛糅幽¶
鳥春緜蠻勝事日向好思君何時還¶
　　　嵩山十二首(録五首/)¶
<pb:KR4h0143_WYG_093-42a>¶
　　　　公路澗¶
驅馬渡寒流斷澗横荒堡槎危欲欹岸花落多依草擊¶
汰翫游鯈倒影看飛鳥留連愛芳杜漸下四峯照¶
　　　　二室道¶
二室對岧嶤羣峯聳崷直雲隨髙下起路轉參差碧春¶
晩桂叢深日下山煙白芝英已可茹悠然想泉石¶
　　　　自峻極中院歩登太室中峰¶
繫馬青松隂躡屣蒼崖路驚鳥動林花空山答人語雲¶
<pb:KR4h0143_WYG_093-42b>¶
霞不可攬直入冥冥霧¶
　　　　峻極寺¶
路入石門見蒼蒼深靄間雲生石砌潤木老天風寒客¶
來依晚照徙倚聽山蟬¶
　　　　中峰¶
望望不可到行行何屈盤一逕林杪出千巖雲下看煙¶
嵐半明滅落照在峰端¶
　　　江上彈琴¶
<pb:KR4h0143_WYG_093-43a>¶
　江水深無聲江雲夜不明抱琴舟上彈棲鳥林中驚遊¶
　魚為跳躍山風助清泠境寂聽愈真絃舒心已平用兹¶
　有靈器竒此無景情經緯文章合諧和雌雄鳴颯颯驟¶
　風雨隆隆隠雷霆無射變凛冽黄鍾催發生詠歌文王¶
　雅怨刺離騷經二典意澹薄三盤語丁寧琴聲雖可狀¶
　琴意誰可聽¶
　　　　别聖俞¶
　車馬古城隅喧喧分曉色行人念歸途居者徒慘惻薄¶
<pb:KR4h0143_WYG_093-43b>¶
　宦共羈旅論交喜金石薦以朋酒懽寧知嵗月適人事¶
　坐云變出處俄乖隔闗山自兹始揮袂舉輕策嵗暮寒¶
　雲多野曠隂風積征蹄踐嚴霜别酒臨長陌應念同時¶
　人獨為未歸客¶
　¶
　¶
　¶
御選宋詩巻十¶
