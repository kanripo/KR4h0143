# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.766109
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選金詩卷七
<pb:KR4h0143_WYG_088-1a>¶
　欽定四庫全書¶
御選金詩巻七¶
　　七言古詩二¶
　　　龎鑄¶
　　　　雪谷曉裝圖¶
　溪流咽咽山昬昬前山後山同一雲天公談笑玉雪噴¶
　散為花蕋白紛紛詩翁瘦馬之何許忍凍吟詩太清古¶
　老奴寒縮私自語作奴莫比詩奴苦木僵石老鳥不飛¶
<pb:KR4h0143_WYG_088-1b>¶
　山路益深詩益竒老奴忍笑憐翁癡不知嗜好乃爾為¶
　楊侯胸中富丘壑醉裏筆端驅雪落因何不把此詩翁¶
　畫向草堂深處著¶
　　　　田器之燕子圖¶
　田君才略燕雲客少年累有安邊策悔從筆硯取功名¶
　直要横馳沙漠北塞垣春雪白皚皚東風未放𤣥隂開¶
　烏衣之國定何許一雙燕子能飛來三年驛舍安西道¶
　眼底鶯花無夢到忽見低飛入短簷此身似向邯鄲覺¶
<pb:KR4h0143_WYG_088-2a>¶
君居海東我中原相逢乃在穹廬前天涯流落俱為客¶
感時念逺空澘然長安何限高高閣晝夜風閒開翠幕¶
底事猜嫌不往依甘從此地風沙惡土人嗜肉無仁心¶
一生弋獵誇從禽有巢幸穏勿浪出汝身未必輕千金¶
朝來暮去益狎昵物我相忘情意一但怪重裘積漸添¶
元是西風催社日須知音巧惟鷾鴯忽來坐隅如告辭¶
我方留寓未歸得為君忍賦傷心詩詩成自述聊為戲¶
繫足封之亦無意燕已歸飛我未歸刁斗聲中忽驚歳¶
<pb:KR4h0143_WYG_088-2b>¶
旄頭夜落妖氛收嫖姚獻凱歸神州玉關早喜班超入¶
北海不聞蘇武留君才經世寧終枉幕府須賢來上黨¶
别後歸期兩及𤓰人間秋燕十來往沈沈官舍紅芳稀¶
葛衣燕居澹忘機忽聞巧語入簷户大似相識來相依¶
一飛簷外窺庭樹一上屏山驚不去解足分明得帛書¶
真是當年留别句天生萬物禽最㣲固耶偶耶吾不知¶
古道益逺交情醨朝恩暮怨雲遷移當時握手悲别離¶
一旦富貴棄如遺聞予燕歌應自疑慎無示之嗔我譏¶
<pb:KR4h0143_WYG_088-3a>¶
　　　山谷透絹帖¶
君不見李廣射虎如射兔霹靂一聲石飲羽又不見巨¶
靈擘山如擘雲蓮花萬仭留掌痕精神入物物乃爾筆¶
端有神亦如此熙豐以來推善書日下無雙黄太史胸¶
中八法蟠虹霓峨嵋仙人容並馳平生敗筆塚纍纍妙¶
處不減磨崖碑吕侯好古兼好異與字分身作游戲清¶
潭錯落印星璧大澤縱横散龍蛻又如漢宫粉黛爭嬋¶
娟倚風顧影影更妍豈無硬黄官紙與臨倣畫師冩照¶
<pb:KR4h0143_WYG_088-3b>¶
非天然吕侯之子今詩仙傳家以此為青氊須防神物¶
有時合却逐六丁飛上天¶
　　李純甫¶
　　　雪後¶
玉環暈月蟠長虹飛沙巻土號隂風黄雲羃羃翳晴空¶
屋頭唧唧鳴寒蟲天符夜下扶桑宫𤣥㝠震怒鞭魚龍¶
魚龍飛出滄海底咄嗟如律愁神工急㪺北斗捲雲漢¶
凌澌捲入天瓢中椎璋碎璧紛破碎六花剪出寒瓏璁¶
<pb:KR4h0143_WYG_088-4a>¶
翩翾作穂大如手千竒萬巧難形容恍如墮我銀沙界¶
清光縞夜寒朣朧肝腸作祟耿無寐試把往事閒追窮¶
男兒生須銜枚巻甲臂琱弓徑投虎穴䇿竒功不然羊¶
羔酒漲玻瓈鍾侍兒醉臉潮春紅誰能蹇驢駝著㶚陵¶
東骨相酸寒愁煞儂屏山正吐黄虀氣笑倒坐間亡是¶
公¶
　　　赤壁風月笛圖¶
鉦鼓掀天旗脚紅老狐膽落武昌東書生那得麾白羽¶
<pb:KR4h0143_WYG_088-4b>¶
誰識潭潭蓋世雄裕陵果用軾為將黄河倒捲湔西戎¶
却教載酒月明中船尾嗚嗚一笛風九原喚起周公瑾¶
笑煞儋州秃髩翁¶
　　　送李經¶
髯張元是人中雄喜如俊鶻盤秋空怒如怪獸拔古松¶
老我不敢嬰其鋒更著短周時緩頰智囊無底眼如月¶
斫頭不屈面如鐵一説未窮復一説勍敵相扼已錚錚¶
二豪同軍又連衡屏山直欲把降旌不意人間有阿經¶
<pb:KR4h0143_WYG_088-5a>¶
阿經瓌竒天下士筆頭風雨三千字醉倒謫仙元不死¶
時借竒兵攻二子縱飲高歌燕市中相視一笑生春風¶
人憎鬼妬愁天公徑奪吾弟還遼東短周醉别黙無語¶
髯張亦作衝冠怒阿經老淚如秋雨只有屏山拔劒舞¶
拔劒舞擊劒歌人非麋鹿將如何秋天萬里一明月西¶
風吹夢飛關河此心耿耿軒轅鏡底用兒女肩相摩有¶
智無智三十里眉睫之間見吾弟(張謂伯王/周謂晦之)¶
　　　㶚陵風雪¶
<pb:KR4h0143_WYG_088-5b>¶
君不見浣花老人醉歸圖熊兒捉轡驥子扶又不見玉¶
川先生一絶句健倒莓苔三四五蹇驢駝著盡詩仙短¶
䇿長鞭似有緣政在㶚陵風雪裏管是襄陽孟浩然官¶
家放歸殊不惡蹇驢大勝揚州鶴莫愛東華門外軟紅¶
塵席㡌烏靴老却人¶
　　　趙宜之愚軒¶
羿窮射殺金畢逋老盧磔殺玉蟾蜍朝夕相避崑崙墟¶
忽見天公一目枯塵昬土眯萬萬古雲眵雨淚寒糢糊¶
<pb:KR4h0143_WYG_088-6a>¶
嗟哉區中人么麽如蚍蜉書生不惜兩瞳子長使看書¶
如老奴水部一竒士西河君子儒二公正坐詩作祟得¶
句令人不敢書先生有膽乃許大落筆突兀無黄初軒¶
昻學古澹家法出關睢暗中摸索出竒語字字不減瓊¶
瑤琚神憎鬼妬天公阻戲將片雲翳𤣥珠九竅鑿開混¶
沌死罔象未必輸離朱靜掃空花萬病除一片古心含¶
太虛屏山有眼不如無安得恰似愚軒愚安得恰似愚¶
軒愚¶
<pb:KR4h0143_WYG_088-6b>¶
　　　虞舜卿送橙酒¶
屏山持律不作詩硯塵筆秃縈蛛絲枯腸燥吻思戛戛¶
法當以酒疏瀹之何物督郵風味惡掁觸閒愁無處著¶
苦思新釀壓橙香世間那有揚州鶴乞詩送酒並柴門¶
瀛洲仙裔令公孫肺腸憤痒芒角出傾㵼長句如翻盆¶
怪汝胸中雲夢大老我眼皮危塞破徑呼短李與黔王¶
快取錦囊收玉唾(欽叔/士衡)¶
　　元徳明¶
<pb:KR4h0143_WYG_088-7a>¶
　　　送徳温同舍赴簾試¶
太常侍祠水蒼珮内相夜下金蓮燭皇家結網未曽疎¶
亦有佳人在空谷一從唐賦變遼律仰視折楊猶雅曲¶
雲臺勲業一青衫被髪操戈踵相屬筋疲力涸僅乃得¶
墨水一升凡幾辱英雄俛首入彀中舉世悉然非子獨¶
子家口衆親又老嵗月㫖甘須寸禄薦書聞說過南宫¶
冷暖人情到僮僕我初與子偕計吏人後人前隨碌碌¶
不慙齊客售鼓瑟頗為荆人悲獻玉一詩今日送君行¶
<pb:KR4h0143_WYG_088-7b>¶
萬里秋風看鴻鵠功名前路知不免雞黍後期良未卜¶
錦標無用咤龍頭帛書且當傳雁足¶
　　　榴華¶
山茶赤黄桃絳白戎葵米囊不入格庭中忽見安石榴¶
歎息花中有真色生紅一撮掌中看模冩雖工更覺難¶
詩到黄州隔千里畫家辛苦費鉛丹¶
　　　寒林圖為侯子晉賦¶
川光茫茫風景暮一雪無情天地素長安閉門千萬家¶
<pb:KR4h0143_WYG_088-8a>¶
亦有行人踏長路新豐煙火㶚橋水畫史工作荒寒趣¶
雪中故事知幾何偏識詩翁忍寒處君不見淮西城下¶
鵞鸛鳴官軍夜斫吳家營只如黨家麤俗亦不惡銀燭¶
金荷天未明拈出雪詩三十韻塞驢席帽可憐生(雪詩/三十)¶
(韻見/坡集)¶
　　　謝張使君夢弼餽春肉¶
牙猪肋厚一尺玉鹽花入深蒸脫骨韭芽蓼甲春滿盤¶
走送茅齋慰幽獨山人食貧才一粥幾被艾生嘲苜蓿¶
<pb:KR4h0143_WYG_088-8b>¶
食前方丈非素懐頗憶懸貆繞高屋呼來鄰叟共一飽¶
為說使君方繼肉饑民待哺今幾家無策賛君慙此腹¶
區區一肉見歌詠說食書生良未足却愁今夕夢寐間¶
有物踏破園蔬緑¶
　　　仙雞詩(并序/)¶
　　繁峙義興鎮酒家韓氏子畜一雞以善鬭雄其鄉¶
　　一日敵家以藥飼雞使不知痛求與韓雞對韓雞¶
　　鬬久果被傷口下頷不收垂死矣一賣藥道人過¶
<pb:KR4h0143_WYG_088-9a>¶
　　其門曰我能活此韓欣然使療之里中諸兒隨看¶
　　者一二十輩皆使向壁立道人以雞置籠中探手¶
　　良久若摩拊然者已而取瓢水噀之置瓢籠上即¶
　　出門兒曹怪其久不還竊視之雞喙已復生矣道¶
　　人布袍草冠腋下懸青囊落魄嗜酒夜宿寺閣上¶
　　韓氏子與里中人奔走求之并所卧草薦不在矣¶
　　是時明昌七年仲規弟為此鎭酒官予亦在焉作¶
　　仙雞詩以記之¶
<pb:KR4h0143_WYG_088-9b>¶
老雄健鬬誇擅場韓郎抱歸神色揚豈知黠兒出徼倖¶
毒手一發不得防毳毛散灑尚可養利嘴一哆何由張¶
青囊道人何許來自言救藥吾有方垂髯噀水濯殘血¶
半喙隨手生新黄筠籠半開聞腷膊草冠已往徒驚忙¶
神仙世有寧虛荒惜哉詭激不可量世人鷙勇天且劓¶
况於物也資强梁敷榮折枿變金石未若與世鍼膏肓¶
何須變化示狡獪知君辦作淮南王蓬萊東望雲茫茫¶
愛而不見心為狂刀圭不願换凡骨且欲共醉無何鄉¶
<pb:KR4h0143_WYG_088-10a>¶
　　　從趙敷道覔石榴¶
仙人囊中五色露得種昔與蒲萄俱猩猩染花開五月¶
已覺秋實懸庭除張園一酸齒欲裂君家兩株蜜不如¶
竹馬兒童厭棃栗緑囊聊為剥紅珠¶
　　王特起¶
　　　沁原山中¶
野夫不識武城宰問之無言色微改但説今年秋雨多¶
黃茋滿谷無人采踏遍西城錦石盤暮投佛屋解征鞍¶
<pb:KR4h0143_WYG_088-10b>¶
隔林依約見燈火山谷人家初夜寒¶
　　張温¶
　　　感懷一首¶
彌月不出門出門沙漲東風昬老樹擺撼轟雷奔鬼物¶
呌嘯山前村僑居客子驚心魂歸來繞屋尋蘭蓀蘭蓀¶
落索靈苖髠主人醉倒老瓦盆衣袖半帶淋漓痕芸芸¶
蕭艾同歸根天生天殺何怨恩糟牀與翁共清渾絶勝¶
被髪呌帝閽¶
<pb:KR4h0143_WYG_088-11a>¶
　　李經¶
　　　雜詩¶
塵埃汨沒伺候工離騷不振矜魚蟲風雲誰復話蓍蔡¶
不圖履豨哀屠龍挾牋搦管坐書空咿嚘堂上酣歌鐘¶
乃知造物戲兒童不妨逺目送歸鴻莫怪魏瓠無所容¶
此去未許江船東五經不掃途轍窮門庭日月上皇風¶
太阿剖室礪以石坐掃鸛鶴揺天雄¶
　　趙元¶
<pb:KR4h0143_WYG_088-11b>¶
　　　題裕之家山圖¶
繫舟盤盤連石嶺牧馬澄澄倒山影山光水氣相混涵¶
中有元家舊廬井雁門一開豺虎傷駕言投迹嵩之陽¶
青山偃蹇不可將十年竟堕兵塵黄東巗風物知猶在¶
說與寄庵神已㑹一揮澹墨能似之清輝逺寄形骸外¶
元家故山吾與鄰夢見不如畫圖真舊曽行脚聊經眼¶
未得歸時亦可人¶
　　　欽若遽有商於之行作長語為别兼簡仲澤弟¶
<pb:KR4h0143_WYG_088-12a>¶
　　　一笑¶
廬山鋩然深可居洛水蚓然清可漁嘉哉山水有如此¶
不能留客如蘧廬楚茅不入干王誅大帥分閫臨商於¶
謀參帷幄渇英俊蒐羅逺到山間癯隴西四欽出將種¶
人愛若也温而愉朅來誰飛薦鶚書枕前墮檄催馳驅¶
行參幕賔亦大可把酒當為帥君賀王家仲澤如仲宣¶
共看吐竒飛玉唾一軍號令雅歌中聲落荆蠻膽先破¶
愚軒退居如甑墮閒暇多君時見過明朝笑語隔關山¶
<pb:KR4h0143_WYG_088-12b>¶
一月須拚面牆卧¶
　　趙滋¶
　　　黄石廟¶
狂豪擊車代無人神石一砭志乃信吹噓風雲遮楚秦¶
炎精熾然四百春一編尚吝續後塵江山有待終此身¶
望望久愁横目民朝陽淒淒霜未休江燕竟來江北㳺¶
山回鼎移海横流天風何時清九州草泥自古跧王侯¶
神棄不䘏誰當羞割牲釃酒空千秋¶
<pb:KR4h0143_WYG_088-13a>¶
　　王术¶
　　　題吳莘老萬巻堂¶
吳生祖父皆賢明清選幽居殊世俗碧水晴嵐燦户庭¶
白雲宿霧封林麓好收書史搆新堂豈羨珠璣誇潤屋¶
文字都為子孫藏子孫能勤文字熟撐腸各有五千巻¶
插架更盈一萬軸尺璧非寶競寸隂五經何多捫便腹¶
簡編不失鎭時習燈火稍親兼夜讀敏厥修兮就有功¶
學而優則期干禄况宜養志無辭勞又欲分金賙不足¶
<pb:KR4h0143_WYG_088-13b>¶
責報吾聞如執劵盍為高門待華轂¶
　　翟升¶
　　　羣賢登第詩¶
陶山先生主文盟(甲公綽/號陶公)郭令建學加勸懲(郭好學/平隂令)平¶
隂儒學日復振不讓五虎専前名靳侯才名馳冀北(靳/子)¶
(昭邑/主簿)初官佐治肥子國下車首詢沂上人供室勸學増¶
潤色文章圓熟推許公典而麗兮詞更工山城天荒從¶
此破白袍換緑榮鄉中(許/祐)蘇仙久藉家學力内抱英華¶
<pb:KR4h0143_WYG_088-14a>¶
外謙抑十年作賦氣凌雲唾手功名不勞得(蘇徳/秀)古學¶
衆許芝亭劉下筆萬字何能休俯就繩墨入賦室一戰¶
而勝酬焚舟(劉/格)賢哉酅河子董子八舉終塲人罕比廣¶
陽就試欲投名尚以老成為所恥(董/哲)孝感里中重王兄¶
徳與才稱非過情耽經玩史日無輟藹然素有塲屋聲¶
(王/瓚)升也文學宗董氏陶山竹溪亦席侍靳老餘緒復稔¶
聞駑馬卜駕睎騄耳(翟/弁)明昌天子試飛龍董子王兄文¶
并雄金門獻賦僕亦與北宫唱第三人同至今地脉何¶
<pb:KR4h0143_WYG_088-14b>¶
曽斷吾鄉士風天下冠學者體法舊淳樸豈止為文思¶
過半甲氏名族世共知後之苗裔振復竒潛依祖徳借¶
餘論又向蟾宫折桂枝(甲/振)溪上先生號醇徳動為儀表¶
言為則發明聖道得其傳恩不及身後蕃息乃孫經學¶
有淵源乙科優中光儒門靳侯名卿能逺慮居賢因此¶
石硤村(王知/進)李君力學人難企弱冠聲華藹鄉里早承¶
鶚薦上天庭一舉明經取青紫(李可/用)翠華警蹕幸南都¶
聖心願治求碩儒日邊詔下免秋試三英笑指龍門趨¶
<pb:KR4h0143_WYG_088-15a>¶
錡氏兼經勤博古蘇子天才中規矩李生伯仲三豪間¶
鼎甲科名俱力取(錡申蘇霖/李唐英)明年較藝入明光王氏文¶
詞復擅塲聖代人才㒺遺棄特恩賜第名亦彰(王天/一)筠¶
窗晝寂閒屈指仕者十有三人矣不才魯鈍甘隠居但¶
慶諸公膺器使為報後來為學人前進已達猶教存勉¶
旃勉旃學而仕食禄無忘先輩恩¶
　　劉從益¶
　　　題蘇李合畫淵明濯足圖¶
<pb:KR4h0143_WYG_088-15b>¶
天機本自足人事或相須東坡畫三昧乃與龍眠俱黄¶
州富丘壑餘杭渺江湖已困口嘲弄更堪手糊塗其來¶
本游戲所到非功夫平生斜川翁尚友千載餘可聞不¶
可見風標定何如笑倩李居士為予巧形模臨流想有¶
詩滄浪元非漁不入聲利塲政恐吾足汙二公有深意¶
百年留此圖不著色塵相澹然如游天地初主人牢緘¶
縢丹青有渝此不渝¶
　　雷淵¶
<pb:KR4h0143_WYG_088-16a>¶
　　　愛詩李道人若愚崧陽歸隠圖¶
我家崧前凡再期詩僧騷客相追隨春葩繽紛香澗谷¶
夏泉噴薄清心脾霜林置酒曵錦障雪嶺探梅登玉螭¶
重陽夜宿太平頂天雞夜半鳴喔咿整冠東望見日出¶
金輪湧海光陸離神州赤縣入指顧風埃未靖空嘘欷¶
窮探極覽不知老泉石佳處多留題簡書驅出踏朝市¶
期㑹迫窄愁鞭笞襟懐塵土少清夢齒頰荆棘眞白癡¶
叩門剥啄者誰子道人面有熊豹姿披圖二室忽當眼¶
<pb:KR4h0143_WYG_088-16b>¶
貫珠編貝多文辭我離山久詩筆退摹冩豈復能清竒¶
再三要索不忍拒依依但記經行時道人愛山復愛詩¶
嗜好成癖未易醫山中詩友莫相厭逺勝薰酣聲利乾¶
沒兒¶
　　宋九嘉¶
　　　題太白泛舟圖¶
江心月影盡一掬船頭杯酒盡一吸夜深風露㸃宫袍¶
天地之間一李白¶
<pb:KR4h0143_WYG_088-17a>¶
　　李獻能¶
　　　贈王飛伯雜言一首¶
東風吹客衣敗絮逐風飛曉雪沒寒薺無物充朝饑空¶
簞嘖嘖號饑鼠饕蝨蠕蠕緣破袴人生豈是犬與雞終¶
嵗區區守門户游説萬乘苦不早儀秦始是穿窬盜六¶
國印千金車滿眼榮華鏡中老孔子聘列國孟軻游齊¶
梁能令千載後名與日月光男兒生世不虛生死恨身¶
後無聲名不然鳴玉遊紫京不然著書談六經九日可¶
<pb:KR4h0143_WYG_088-17b>¶
射天可補鞭笞百蠻作降虜離騷一篇亦不惡雄筆盤¶
盤映千古君不見彩鳯翔丹霄一鳴應九韶寸雲起泰¶
山霖雨滿人間丈夫窮達果在天安用兒女得志相歆¶
羨失志相悲憐仰天大笑出門去四海今誰魯仲連¶
　　李獻甫¶
　　　無餘居士齋壁有沈傅師游道山岳麓詩石刻¶
　　　穆仲等和之因亦次韻¶
湘西勝景豈易論羣山騰闖萬馬奔鶴泉一麓騫鵬噣¶
<pb:KR4h0143_WYG_088-18a>¶
松風十里藏祗園當時侍御偶題寫筆力孰敢爭雄尊¶
東京少年妙詞藻南陽舊族齊隂樊天心月脇出竒語¶
使我展讀忘朝昏差差戈㦸隠一敵落落旗鼓嚴千屯¶
無餘居士厲幽志細研六藝方耑門凍骭嬌兒慣腸莧¶
啼饑瘦婦餘淚痕惟君得意允相愜每窮道妙角與根¶
他人勸酒驚逐魂二子頻酌勤空尊醉中詩成渺江海¶
風外幡影徒飛翻巻藏篋笥已戢戢風生襟袖何軒軒¶
嗟乎我亦有餘腐陋哉羊政囚華元¶
<pb:KR4h0143_WYG_088-18b>¶
　　王渥¶
　　　餐秀軒¶
秋風幾日搖霜樾秋色南山兩竒絶野人窗戸終日開¶
要看千秋秦嶺雪層崖深谷相吐吞落日白鹿東南奔¶
野花雙塔古蘭若樓觀縹緲煙霞昬玉山生玉人不識¶
草木四時空好色輞川舊與藍橋通細水至今流石室¶
一川黄葉長安秋望望不見令人愁書生不是濟時具¶
收得閒身成此遊主人開筵留客醉山雨多情濕征袂¶
<pb:KR4h0143_WYG_088-19a>¶
明朝騎馬上七盤回首山家但空翠¶
　　　遊藍田¶
甲申之秋月建戌我行商顔正落木山英似與行子期¶
撥霧披雲到山腹古潭千丈照錦峰下有蟄龍上棲鵠¶
高風吹雪已多時熊耳雙尖寒欲縮新乗一水出龍渦¶
驚見千峰遮木槲南山秀拔北山雄劒㦸森然對羣玉¶
﨑嶇直過藍田西始見商山眞面目悟真峽口忽中斷¶
天末修眉畫濃緑此峽何年得此名曽有金仙搆華屋¶
<pb:KR4h0143_WYG_088-19b>¶
西巗石室懸細水萬斛瓊珠輸輞谷行人尚説有七盤¶
瘦馬已愁疲百曲風門放眼望秦川擾擾更嗟塵界跼¶
去年游騎渡葭蘆萬里横行如鬼速㶚陵原下馬飲血¶
太華峰頭虎擇肉今年九月未防秋始見登場有新榖¶
一鞭暮指古招提疎雨有情留客宿主人聞客喜相接¶
尊酒談笑如昔夙蹇予懶散本真性臨水登山此生足¶
一行作吏志益違十載從軍雙髩秃官家後日鑄五兵¶
便擬買牛耕白鹿¶
<pb:KR4h0143_WYG_088-20a>¶
　　秦略¶
　　　贈趙宜之¶
年時見君行路難喜於長安新得官日來見君鄰婦哭¶
驚似藍田尋得玉愛官愛玉樂有涯愛君之詩無盡期¶
古人骨冷不復作主張騷雅非君誰¶
　　麻九疇¶
　　　跋范寛秦川圖¶
山水人傳范家筆畫史推尊為第一朅來因看秦川圖¶
<pb:KR4h0143_WYG_088-20b>¶
天下丹青能事畢大山巖巖如國君小山鬱鬱如陪臣¶
大石盤盤社與稷小石落落士與民一山一形似爭長¶
一石一態如布軍想君胸中有全秦見鐻削鐻鐻乃真¶
掌上長安近於日千樹萬樹生青春憶昔岐山鳯凰語¶
蔥蔥柞棫霑新雨昆夷束手宻須降不見功勲見歌舞¶
黄金鑄牛西入僰五丁雲棧通中國驪山宫闕九天髙¶
六處孱王走銜璧不信詩書信法家關東半被魚書惑¶
盡巻圖籍亦大好五十年兇都一埽章邯董翳舉如毛¶
<pb:KR4h0143_WYG_088-21a>¶
沐猴冠委金陵道北原兵自天而下漢室傾頹如解瓦¶
祁山六出縦無功渭水猶堪飲君馬螭蟠老將骨未朽¶
草付那能濟陽九技癢投鞭抵嵗星歸來鹿死何人手¶
神武空矜賀六渾投機常落周人後竟令馮翊軟沙邊¶
東風一夜吹新栁侵尋皁角相料理抛擲龍津浮汴水¶
鷁頭過處已非隋不覺晉陽人姓李華清高宴戛宫梧¶
舞馬如何䕶兩都縱得青騾還蜀道肉得沙場白骨無¶
興亡自取不足吁可憐神州為盜區貪徴往古山川事¶
<pb:KR4h0143_WYG_088-21b>¶
忘却題詩賞畫圖¶
　　　松筅同希顔欽叔裕之賦¶
犧尊青黄災木命羈絆剪剔傷馬性折松為筅得之天¶
此君幸免戕殘横初象形似有代無不料竒功乃差勝¶
人間斤斧不須勞坐中活火鳴笙簫千秋蟄骨養霜雪¶
一日奮鬛翻雲濤巖煙擊拂殷雷起顛風蹴踏銀山高¶
莫嫌勺水懦無力如捲三江都一吸借汝歳寒姿扶我¶
衰朽質埽除幻夢不到眼洗刷埃霾下胸臆捫霞眞與¶
<pb:KR4h0143_WYG_088-22a>¶
羨門期一笑桑田海波白¶
　　　竹癭冠為李道人賦¶
東方有物字豐隆以鳴為職驅羣聾萬頭濈濈囚凍窟¶
欲出不出愁天公迴寒作暖出一噫黒帝不敢藏昆蟲¶
所以獨為六丁長揮斥元氣周神功車轟鼓震頃萬里¶
六甲雲風隨喚起四隂用事合收聲猶奮狂陽鳴不已¶
號令非時遭物玩草木不凋花再蕾惱得司秋訴帝閽¶
漏洩機緘法當死天公大怪下桎梏推落車中墮巖谷¶
<pb:KR4h0143_WYG_088-22b>¶
非程非馬亦非人化作篬筤一枝竹勁氣剛風難遽銷¶
夜聞風雨猶蕭蕭聳身直上三千尺天公又怪干雲霄¶
鬼壓神縳不聽出只見白雲鎖三日雲散惟餘青屈盤¶
頤隠於臍變仙質道人眞是萬物盜斫取為冠就天巧¶
秋霜爭敢上頭顱常與春風同醉倒此冠固竒惜未大¶
有冠獨在方之外日月為藤織四時煙霞為撶綿千載¶
天潢絶漢梁虛碧北斗旋衡簪沆瀣不隨脂粉侣狻猊¶
不逐風霜陪獬豸一任旋乾復轉坤頭上峨峨終古在¶
<pb:KR4h0143_WYG_088-23a>¶
欲作檀那施此冠不識先生若為戴¶
　　　夏日¶
亭柯碧合龍蛇影睡起轆轤鳴曉井一簾曉雨捲不晴¶
槐花滿地黄金冷屈指西風又到門相思團扇欲生塵¶
何時萬戸垂楊裏髙拂金鞭逢故人¶
　　　跋伯玉命簡之臨米元章楚山圖¶
巴東峽壁如駮霞天鑿荆門當虎牙下有奔湍沈碧沙¶
直衝北固如投家雲煙昬曉互明滅朝看沃日暮吞月¶
<pb:KR4h0143_WYG_088-23b>¶
逺山如指近如拳過客那知空一瞥髙人廬此恨來晚¶
不厭孤篷疉往返莫言造物好窮人許大乾坤富君眼¶
以心為鏡照諸山山如人面紛殊顔扁舟日日青山上¶
靑山却在滄波間人道癡兒固貪取我怪高人亦如許¶
巳將胸次衽長江更把豪端扛巨楚薺列風林葉浮舸¶
巧促魁梧入么麽丈尋收拾無邊春千里遊邀坐中我¶
自此頭吳尾甌越蠻煙五月髠人髪江山多處乃爾毒¶
始信中原天下甲楚山可覽不可上水氣昬昬且多恙¶
<pb:KR4h0143_WYG_088-24a>¶
畫山縱不到真山有楚之峰無楚瘴靜明居士見山饞¶
想在庵中得飽參戲呼老李臨君畫已坐君貪我更貪¶
　　雷琯¶
　　　陽夏懐古¶
短衣匹馬西北來十年去國隨風埃解鞍呼酒歌一曲¶
玉鞭倒捉敲金罍君不見項王臺昔時崔嵬今已頽秋¶
風蕭瑟吹草萊又不見漢王城昔時岧嶤今已平寒煙¶
寂寞啼鼯猩牧童臺頭學楚聲野老扶犂城上耕耕勢¶
<pb:KR4h0143_WYG_088-24b>¶
不斷楚聲哀行人欲去還徘徊劉項英雄安在哉人間¶
俯仰易陳迹間身健在須銜杯¶
　　李汾¶
　　　古月一篇為裕之賦¶
古月天不收敵君三萬秋天孫弄明鏡光湧雲間流憶¶
昔放逐江南州金陵女兒歌櫂謳草裹烏紗巾散著紫¶
綺裘酒酣把玉笛直欲捫參歴井騎斗牛醉中呼兒搖¶
雙舟吾欲乘流下石頭起來茫茫視八極萬里只有元¶
<pb:KR4h0143_WYG_088-25a>¶
丹丘丹丘子游人間風塵何為往復還玉華山人近招¶
我九日朝帝蒼梧山¶
　　侯冊¶
　　　醉中¶
爛醉歸來驢失脚破靴指天冠倒卓起來白眼望青天¶
狂氣崢嶸無處著陶潛止酒意有在餔糟醊醨良未害¶
君看謝奕對桓温得失老兵何足怪螟蛉蜾蠃待二豪¶
飲中寜有山家濤平明徑訪陳驚坐相對春風把蟹螯¶
<pb:KR4h0143_WYG_088-25b>¶
　　　學古體¶
桐風吹月烏啼井蟾波濕露沈雲影素絲牽玉轉泉華¶
美人睡覺燕支冷銀鈎挂簾北窗曉翠鬟臨鏡雙鸞小¶
黄衫少年望不來寂寂庭堦滿春草¶
　　王元粹¶
　　　武侯廟¶
武侯祠廟南山曲苔滿荒碑不堪讀客子登臨又一時¶
秋色蒼蒼入喬木天下不可無竒材千年精爽安在哉¶
<pb:KR4h0143_WYG_088-26a>¶
孤吟徘徊不忍去寒日欲下悲風來¶
　　　丹陽東樓¶
仙人樓居避蒸濕東樓縹緲羣仙集風吹髙栢影在衣¶
忽驚滿座蛟龍入日晚流連共一觴歸來如夢海生桑¶
片雲送雨山頭黒傍水低飛燕子忙¶
　　馮延登¶
　　　郾城道中¶
北風慘澹揚沙塵郾西三月無行人十村九村雞犬靜¶
<pb:KR4h0143_WYG_088-26b>¶
髙田下田狐兔馴昨朝屏息過溪口知有白額藏深榛¶
赤子弄兵更可惻路傍僵尸衣血新野叟傴僂行拾薪¶
欲語辟易如驚麕瘦梅疎竹未慰眼只有清淚沾衣巾¶
　　李俊民¶
　　　司諫許道直徴復圖¶
君不見退休緑野平淮相靈臺不許丹青狀又不見五¶
湖歸去鴟夷槳越人爭鑄黄金像功成身退天之道道¶
直天憐去官早鹽梅須借築巗人羽翼重來採芝老袖¶
<pb:KR4h0143_WYG_088-27a>¶
中諫草力回天害除利興車載懸何憂不識荆州面圖¶
畫如今處處傳¶
　　　宣差射虎(十二月/初九日)¶
北原風勁霜草枯草間出沒藏於菟眈眈來此被誰驅¶
不妨邂逅馮婦車將軍膽氣勇有餘手中笑拈金僕姑¶
等閒如射兔與狐兩眼錯莫精光無深山大澤失所居¶
或撩汝頭編汝鬚可憐肉食無逺圖伎倆不及黔之驢¶
　　　苴屨¶
<pb:KR4h0143_WYG_088-27b>¶
待詔門前東郭趾藍關路上仙人迹雪花紛披蓋地白¶
東家不借借不得雖然近市屨亦無以故為新即有餘¶
同行留我木上座補過仰渠金十奴一生能著屐幾兩¶
用心猶在阮孚上不須更覔下邳侯山林此計成長往¶
(時守/下邳)¶
　　　籌堂尋梅¶
蕭疎籬落誰家圃尋芳信逐遊蜂去眼前荆棘少人行¶
馬蹄直到香來處怕愁貪睡獨開遲瘦損春寒鶴膝枝¶
<pb:KR4h0143_WYG_088-28a>¶
可是東君苦留客斜風細雨不堪詩¶
　　　羣䑕為耗而猫不捕¶
欺人䑕輩爭出頭夜行如市晝不休渴時欲竭滿河飲¶
飢後共覔太倉偷有時憑社竊所貴亦為忌器不忍投¶
某氏終貽子神禍佑甫恨不猫職修受畜於人要除害¶
祭有八蜡禮頗優近憐銜蟬在我側何故肉食無逺謀¶
躭躭雄相猛於虎不肯捕捉分人憂縱令同乳不同氣¶
一旦反目恩為讐君不見唐家拔宅鷄犬上昇去彼䑕¶
<pb:KR4h0143_WYG_088-28b>¶
獨墮天不收(唐公昉師李八百得其神丹遂舉家昇天/鷄犬皆去唯䑕空中自墮腸出一月三易)¶
(其腸今山下有拖腸/䑕束廣微所謂唐䑕)¶
　　　掃晴婦(并序/)¶
　　世俗為掃晴婦者蓋假燮理之手導隂陽之和使¶
　　民間免乾溢之患也感其事而賦之¶
巻袖搴裳手持帚挂向陰空便搖手前推後却不辭勞¶
欲動不動誰掣肘偶人相對木與土神女但誇朝復暮¶
龍公不作本分事中間多少間雲雨見說周人憂旱母¶
<pb:KR4h0143_WYG_088-29a>¶
寧知東海無寃婦慇懃更倩封家姨一時斷送龍回首¶
　　　姚子昂畫馬¶
雄姿卓立開天骨騰踏萬里如神速可憐不遇九方皋¶
空使時人指為鹿自從大奴守天育無由更騁追風足¶
中原一戰收乾坤白髪將軍髀生肉¶
　　　綵樓(并序/)¶
　　髙平縣綵樓聞之舊矣今始親見議者猶謂髙下¶
　　侈麗不及向者三分之一因感而賦之¶
<pb:KR4h0143_WYG_088-29b>¶
層層華搆髙且崇萬綵糾結填青紅何人下手奪天巧¶
都入意匠經營中書契以來未省見異事驚倒百嵗翁¶
郢斤般斧莫敢近却立屏息慙無功寒窗戛戛鳴機婦¶
積年杼軸一日空山川謂可錦繡裹塵土盡皆羅綺封¶
前者攀轅後者挽奔車徑欲趨靈宫三年送迎禮雖舊¶
人事不與天時同方當炎屬行夏令權勢大抵歸祝融¶
神之於人無厚薄蓋以至誠能感通豚蹄豆酒道傍祝¶
所獲神賜亦巳豐閭閻疾苦還知否我為大夫歌大東¶
<pb:KR4h0143_WYG_088-30a>¶
　　　上九里谷與濟之君祥仲寛李徳方朱壽之姚¶
　　　子昂¶
太行巍巍形勢尊造物設險雄中原巨靈一朝擘石裂¶
連峰忽斷開山門侵雲直上幾千尺挂壁一徑愁攀援¶
十步回頭五步坐慓慓汗出如漿翻清風掖至最高頂¶
下視寰海塵埃昬天壇咫尺若有待顧我不往慙食言¶
世間好處豈不愛脚力雖盡心常存為君試冩逺遊興¶
夜半月出清吟魂(與祁定之約/遊天壇不果)¶
<pb:KR4h0143_WYG_088-30b>¶
　　　籌堂燕(并序/)¶
　　籌堂梁上巢燕將雛幾墮鼠計飛鳴哀訴者久之¶
　　主人得其情而䕶焉卒無所害夫䑛犢之愛物物¶
　　皆爾感而為之賦且以戲克紹¶
隂陰池館落花泥出入通家獨見知曽遭江上淘河嚇¶
又被巢邊野雀欺且欺且嚇亦不惡奈有䑕輩窺其兒¶
兒方在卵卵何危哀鳴若訴奚勝悲主人能得腹中事¶
百計䕶持彼毒無所施羽毛養就刀剪齊雌雄相隨引¶
<pb:KR4h0143_WYG_088-31a>¶
雛飛尋常百姓家汝巢非汝宜春兮來秋兮歸莫忘烏¶
衣巷裏時¶
　　　游濟源(并序/)¶
　　庚子春季與劉濟之君祥仲寛仲美姚子昂秦懿¶
　　夫馬子温李徳方深之伯英朱壽之下太行抵覃¶
　　懐望方口臨沇水二十三日丁亥郡侯段正卿因¶
　　西山鎭遏回自析城來赴期值雨留宿奉仙觀翌¶
　　日已丑天霽具牲酒幣帛謁清源王廟禮畢㑹友¶
<pb:KR4h0143_WYG_088-31b>¶
　　人郭伯玉李慶之王天益史徳秀王輔卿紇石烈¶
　　仲傑完顔壽之方外士祁定之郭道正元明道部¶
　　將段玉等大飲於裴公亭用麾下鼓吹以樂賔薄¶
　　暮極歡而罷故賦之紀一時之勝遊也¶
元戎小隊間登臨悠悠旌斾穿山林太行南下路險澀¶
不憚著脚窮幽尋清源祭秩世所重喬木掩映靈宫深¶
是時方口雨初過天風破曉開㣲隂入門為問廟見禮¶
白髪黄冠通古今且言享誠非享物那在與俗占浮沈¶
<pb:KR4h0143_WYG_088-32a>¶
　鞠躬執簡黙有禱脯酒縱薄神所歆幾年願違莫能遂¶
　至此始得償初心㸃檢圖經歎禹迹山青水緑無知音¶
　竹根醉倒客星散夜聽波底蛟龍吟¶
　　　　剝蓮蓬¶
　相將去採秋江蓮青房戢戢寶且圎倒靫收菂亦可喜¶
　春筍未剥空流涎玉井有花開十丈至今依舊藕如船¶
　試索緑莖不尋藕與誰共此從巢仙¶
　¶
<pb:KR4h0143_WYG_088-32b>¶
　¶
　¶
　¶
　¶
　¶
　¶
　¶
御選金詩巻七¶
