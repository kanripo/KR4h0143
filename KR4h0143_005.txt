# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.296379
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷三
<pb:KR4h0143_WYG_005-1a>¶
　欽定四庫全書¶
御選宋詩卷三¶
　　四言詩二¶
　　　蘇轍¶
　　　　和子瞻次韻陶淵明停雲詩(并引/)¶
　　　丁丑十月海道風雨儋雷郵傳不通子瞻兄和陶¶
　　　淵明停雲四章以致相思之意轍亦次韻以報¶
　雲跨南溟南北一雨瞻望匪遙檻穽斯阻夢往從之引¶
<pb:KR4h0143_WYG_005-1b>¶
　手相撫笑言未半捨我不佇¶
　晚稻欲登白露霄濛人飲嘉平漿酒如江我獨何為觀¶
　成於窗此心了然來無所從¶
　欣然而笑是無枯榮手足相依所種則情情忘意消神¶
　凝不征可以安身可以長生¶
　跋扈飛揚誰匪南柯運歴相尋憂喜雜和我㳺其外所¶
　享則多削迹拔木其如予何¶
　　　　和子瞻次韻陶淵明勸農詩(并引/)¶
<pb:KR4h0143_WYG_005-2a>¶
　　子瞻和淵明勸農詩六章哀儋耳之不耕予居海¶
　　康農亦甚惰其耕者多閩人也然其民甘於魚鰍¶
　　蟹鰕故蔬果不毓冬温不雪衣被吉貝故藝麻而¶
　　不績生蠶而不織羅紈布帛仰於四方之負販工¶
　　習於鄙朴故用器不作醫奪於巫鬼故方術不治¶
　　予居之半年凡羈旅之所急求皆不獲故亦和此¶
　　篇以告其窮庶或有勸焉¶
我遷海康實編於民少而躬耕老復其真乗流得坎不¶
<pb:KR4h0143_WYG_005-2b>¶
問所因願以所知施及斯人¶
我行四方稻麥黍稷果蔬蒲荷百種咸植糞溉耘耔乃¶
後有穡爾獨何為開口而食¶
掇拾于川搜捕于陸俯鞠婦子仰薦昭穆閩乗其媮載¶
耒逐逐計無百年謀止信宿¶
我歸無時視汝長久孰為沮溺風雨相耦築室東皋取¶
足南畝后稷為烈夫豈一手¶
斲木陶土器則不匱績麻繅繭衣則可冀藥餌具前病¶
<pb:KR4h0143_WYG_005-3a>¶
安得至坐而告窮相視徒愧¶
莫為之先冥不謂鄙一夫前行百夫具履以為不信出¶
視同軌期爾十年風變而美¶
　　　堂成¶
築室三年堂成可居我初不知諸子勞劬父母老矣風¶
雨未除橐装幾何勿問有無伐木於山因此舊廬不約¶
不豐燕處無餘堂開六楹南北四筵晝明廓然夜冥黯¶
然四鄰無聲布被麤氊身非蚌螺一睡經年夜如何其¶
<pb:KR4h0143_WYG_005-3b>¶
趺坐燕安善惡不思此心自圓東廂靖深以奉嘗烝老¶
佛之廬朝香夜燈西廂千卷圖書之林先人所遺子孫¶
是承杖屨經行直如引繩顧視而笑此如我心諸子之¶
室左右我背将食擊板一擊而㑹𤓰畦芋區分布其外¶
鉏去瓦礫壤而不塊廢井重浚泉眼仍在轆轤雷鳴甘¶
雨時霈園夫能勤家足于菜有客叩門賀我堂成揖客¶
而笑念我平生三世讀書粗免躬耕明窗修竹惟我與¶
兄蔭映茅茨吐論崢嶸猖狂妄行以得此名老而求安¶
<pb:KR4h0143_WYG_005-4a>¶
匪以為榮¶
　　　雙柳¶
我作新堂中庭蕭然雙柳對峙春陽既應千條萬葉風¶
濯雨洗如美婦人正立櫛髪髪長至地微風徐來掩冉¶
相繆亂而復理垂之為纓綰之為結屈伸如意燕雀翔¶
舞蜩蚻斯鳴不召而至清霜夜落衆葉如剪顔色憔悴¶
永愧松柏嵗寒不改見歎夫子聊同淵明攀條嘯詠得¶
酒徑醉一㕓粗給三黜不去亦如展惠¶
<pb:KR4h0143_WYG_005-4b>¶
　　孔武仲¶
　　　江豚詩¶
黑者江豚白者白&KR0034;状異名殊同宅大水淵有羣魚掠¶
以肥已是謂小害顧有可喜大川夷平縞素不起兩兩¶
出没矜其頰觜若俛若仰若躍若跪舟人相語驚瀾将¶
作亟入灣浦踣檣布筰俄頃風至簸山揺岳浪如車輪¶
氛霧相薄舟人燕安如在城郭先事而告昭哉爾功鰐¶
㗖牛馬頭鼉象龍暴殄天物安得爾同于人無害所欲¶
<pb:KR4h0143_WYG_005-5a>¶
易充暴露形體告人以忠又多膏油以助女工江湖下¶
貧機杼以農烏鵲知風商羊識雨大厦之下風雨何苦¶
豈知舟航方在積險以爾占天蓍蔡之驗古之報祭不¶
遺微蟲孰揚爾烈登薦蜡宫世不爾好復惟爾惡我作¶
此歌為昭其故¶
　　陳襄¶
　　　郊祀慶成詩¶
皇帝即位厲精求治翼翼兢兢以畏天異乃見宗廟乃¶
<pb:KR4h0143_WYG_005-5b>¶
嚴郊祭赫赫烈祖陟配上帝皇帝肇祀心䖍誠至齋居¶
徹饍夙興弗寐不履黄道不御小次出宿於廟陰雨翳¶
翳既其徂郊日出晰晰登丘奏假天地澄霽禮終樂闋¶
神貺來曁皇帝還蹕千乗萬騎雷動天旋臣民欣慰御¶
樓賜赦躬冊毋地恩流澤洽周匝無際惟誠感神惟徳¶
銷沴皇帝能嚮時賜坐致臣願皇帝事天寅畏左右惟¶
賢安民惟惠無咈忠諫無輕政事日新一日庶答天意¶
　　　登彼公堂燕貢士¶
<pb:KR4h0143_WYG_005-6a>¶
登彼公堂維水湯湯君子燕湑其言有章¶
登彼公堂有松有柏君子燕湑其儀孔特¶
登彼公堂維山崔嵬君子燕湑其志不囘¶
登彼公堂鴻飛戾止君子燕湑維其不已¶
　　彭汝礪¶
　　　送范侍郎歸許昌¶
鳯鳴嗆嗆其羽儀儀其集伊何梧桐之枝鴻飛冥冥其¶
翼差差其止伊何清泠之池朝廷于公夫豈不知國有¶
<pb:KR4h0143_WYG_005-6b>¶
大疑爰度爰咨公雖家居如在廟堂國之大經論討靡¶
忘(公在仁宗時數論尺度是非去年朝廷修/樂公亦預議今雖家居然討論猶不廢)徐徐公車¶
在汴之郊薄言追之以永今朝汎汎公舟在河之陰薄¶
言維之以慰我心公賜我言我斯蔵之何以報之羔羊¶
素絲秉徳不遺公飲我酒我斯酬之何以祝之秀髪厖¶
睂受福無期¶
　　傅察¶
　　　送傅倅¶
<pb:KR4h0143_WYG_005-7a>¶
洺之水兮其流舒舒公之來兮朱服熊車士元展驥仲¶
舉題輿公之來兮民斯樂胥洺之水兮其流洋洋公之¶
化兮春雨秋陽袴襦頌洽禾黍嵗穰公之化兮民斯悦¶
康洺之水兮其流瀰瀰公之去兮旌旗旖旎父老攀轅¶
搢紳方軌公之去兮瞻望徙倚洺之水兮其流洩洩公¶
之徳兮此邦所愒吏遵其畫人懷其惠公之徳兮久而¶
弗替洺之水兮其流活活公之名兮兹其彌達翔於朝¶
著鶱乎省闥公之名兮莫我敢遏¶
<pb:KR4h0143_WYG_005-7b>¶
　　李綱¶
　　　余來湖外家問不通者累月因和淵明停雲一¶
　　　篇以遣懷¶
上天停雲以陰以雨我之懷矣川路修阻田園将蕪幼¶
稚誰撫鴈信來遲鶴立以佇¶
淒淒其風零雨其濛自去梁谿爰止西江一室蕭然卧¶
於北窗塊獨處此人誰我從¶
豈無軒裳誰適為榮人之生世亦以有情亂離瘼矣棄¶
<pb:KR4h0143_WYG_005-8a>¶
家遐征知我如此不如無生¶
今夕何夕鵲遶庭柯載植其尾迭相鳴和發書占之逺¶
問為多兆而未至我懷若何¶
　　曹勛¶
　　　乾道聖徳頌(并序/)¶
　　臣恭惟皇帝陛下膺上聖之期繼中興之統紹登¶
　　四載恭勤百為廼乾道改元政事具舉營戍罷屯¶
　　黎民於變時雍廷臣小大率職致淮北之蝗入境¶
<pb:KR4h0143_WYG_005-8b>¶
　　自斃秋成之積嵗登大有是皆陛下聖徳昭著雖¶
　　黄童白叟所不待言而知臣以草莽之賤迫桑榆¶
　　之年際遇四朝叨塵二府豈不知清明之時方深¶
　　貪戀大懼榮禄浮實莫允清議故控露忱悃仰凟¶
　　天聰特蒙賜俞已幸晩境安處閒退日聴康衢熙¶
　　熙之謡顧老臣不當以翰墨輙塵宸扆然抃蹈之¶
　　餘有不能自已者謹擬元和之作極思選言撰成¶
　　乾道聖徳頌昧死上進雖未能形容聖徳之萬一¶
<pb:KR4h0143_WYG_005-9a>¶
　　庶少伸臣子歸美之誠其辭曰¶
維聖有作紹隆興運天經地義宗堯越舜風俗惇厚日¶
星清潤冰天桂海咸祇成訓皇矣藝祖肇開宗祊用集¶
大命再造羣生卜世卜年周室與京徳懋聖孫區宇再¶
寧龍潛出震握符御極恭儉慈仁已隆燕翼勵精治具¶
羣工惟辟斯皇聖徳以受方國躬秉要道化成斯民問¶
寝侍膳克勤日新刑于四海率土興仁至矣聖孝悦安¶
嚴親猾夏餘種久失我重稍恢雄略盡還尊奉復脩絳¶
<pb:KR4h0143_WYG_005-9b>¶
樂亟續騫貢布昭聖武式皇鉅宋洪宣景命爰振皇綱¶
詔令諭旨粉澤八荒宸奎逸彩龍鳳鶱翔煥乎聖文彬¶
彬日彰誕敷武節克柔强鷙風靜邊柝煙沉晚燧穡夫¶
力田塞馬垂轡巍巍聖功允格康濟光啓元良鶴禁建¶
儲遴擇端方賛翊詩書濬哲文思日親睿謨於赫聖明¶
有開令圖當天執籙了無玩好貴異獻輸蕩然一埽力¶
敦嘉靖詢謀政要丕鑠聖斷坐臻是奥從客總攬用體¶
乾剛文武一道督以經常王化溥博景風丕祥格天聖¶
<pb:KR4h0143_WYG_005-10a>¶
治時雍時康咫尺威顔豁達方寸日角珠庭金聲玉振¶
穆穆皇皇天儀明潤洪惟聖表萬㝢朝覲乃武乃文止¶
戈好生華夏蠻貊底於丕平罔或反汗克斷惟明長策¶
逺馭奕奕天聲寳緒重光宻答純祐既協皇極昭報方¶
茂堯父舜子撫封增舊行復九有亙萬萬壽大哉乾元¶
萬物資之赫赫明世吾君繼之熾昌隆祚惟皇造之億¶
萬斯年惟皇保之¶
　　鄭剛中¶
<pb:KR4h0143_WYG_005-10b>¶
　　　南陔詩(并序/)¶
　　南陔補亡也念劬勞之恩重痛逮事之無日故作¶
　　是詩以慕焉¶
陟彼南陔有風惟薰曷念劬勞華髪盈巾彼髪之華尚¶
可剪也嗟嗟吾親不可見也¶
陟彼南陔其薰逺兮慨我功名今亦晚兮功名之晚尚¶
可為也嗟嗟吾親不可追也¶
彼居之子庭闈休休愛日之念胡弗省脩¶
<pb:KR4h0143_WYG_005-11a>¶
瞻彼禽鳥亦哺其母養而弗驩于老奚取¶
敬爾身矣懌其親矣逮其暮矣云何吁矣¶
　　羅願¶
　　　酬寺簿勸農追和淵明¶
江漢之㑹中具五民見異而遷乃䘮厥真相彼樊山我¶
行所因有閑其壤問彼居人¶
方時清明家自為稷其藪其浸其動其植孰為使民有¶
田不穡亦惟蒲魚恃此鮮食¶
<pb:KR4h0143_WYG_005-11b>¶
嵗運周囘景躔西陸帝籍重開天顔逾穆耕事将起毋¶
荒遊逐凡我農官戒民宜宿¶
戒民伊何美成在久譬如射侯則求其耦驅率慵惰轉¶
縁南畝數云疾收在而心手¶
農亦有書匪蔵金匱盍耕如莘盍饁如冀桑蔭清好濁¶
醪日至已勤而食則無所愧¶
勿謂此州逺連邊鄙我疆西北盡其四履風雨順時日¶
星循軌屢豐作頌以致歸美¶
<pb:KR4h0143_WYG_005-12a>¶
　　張栻¶
　　　淳熙四年二月既望静江守臣張某奉詔勸農¶
　　　於郊乃作熙熙陽春之詩二十四章章四句以¶
　　　示父老俾告於其鄉之人而歌之¶
熙熙陽春既發既舒翼翼南畝是展是圖¶
嗟爾農夫各敬乃事往利爾器誡爾婦子¶
惟生在勤勤則及時惟時之趨時不爾違¶
祁祁甘雨膏我下土習習谷風和澤乃普¶
<pb:KR4h0143_WYG_005-12b>¶
往即爾耕惟力之深往蒔爾苖勿倦其耘¶
于日于夕自遂自達爾心勿忘彼生孰遏¶
惟天之心矜我下民民不違天使爾有成¶
既穟既實既堅既好爾獲既周先養爾老¶
保爾家室撫爾幼穉既迄有年復思嗣嵗¶
嗟爾父老其訓其誡俾務於本惟土物愛¶
不念其本則越其思所思既越害斯百罹¶
嗟爾父老其告其喻爾之有生君實覆汝¶
<pb:KR4h0143_WYG_005-13a>¶
尊君親上其篤勿忘小心畏忌率于憲章¶
嗟爾父老教之孝悌孰無父母與其同氣¶
友于爾心孰無愛敬即是而推烏往不順¶
嗟爾父母勿替諄諄其未率從警厲其身¶
告以禍患其使知懼無俾蹉跌以陷罪罟¶
惟國之法煌煌其垂使爾知避豈欲爾施¶
爾或自陷予疚予恫曷使予懷寘于爾衷¶
於赫聖主敷徳流澤布宣弗厪時予之責¶
<pb:KR4h0143_WYG_005-13b>¶
咨爾父老助予念兹豈予之助報國自宜¶
粤以今日勸相于郊乃作此詩以懋爾勞¶
咨爾父老尚演厥義其諷其歌于鄉于里¶
俾一其心服我訓言擊鼓坎坎自古有年¶
　　陳造¶
　　　次程帥勸農和陶詩韻(并序/)¶
　　房民種藝簡率水旱豐歉一委之天人力不至且¶
　　不知用水車土皆桑柘地而蠶事尤鹵莽因帥勸¶
<pb:KR4h0143_WYG_005-14a>¶
　　農和陶詩次韻呈帥且示其民之不甚愚惰者¶
我官於房庸念房民是腹枵然惟貯一眞服事告工以¶
成以因雄也言之參天以人¶
燥之潤之是有黍稷天不竟刈物豈自植繫人之力温¶
飽稼穡惟蠶而衣如稼而食¶
盍槌于家盍桑于陸飼眠後先如族昭穆爰繰爰織如¶
寇之逐悠悠玩日迄莫歸宿¶
孰溉不車曽不計久孰視槁乾徒用播耦吳豐楚約誰¶
<pb:KR4h0143_WYG_005-14b>¶
非朕畝穗斯繭斯均措厥手¶
彼多其儲汝則易匱傚勞計工寧終不冀蹀躞十駕與¶
驥一至枵中赤立吾代爾愧¶
吏職民憂無庸汝鄙農以濟學繄吾素履豈曰多言率¶
遵前軌教詔順從庶或兼美¶
　　　程帥和陶二詩見憶次韻¶
我瞻西郊雲停不雨雞栖亂山十舍千阻一書緘春尉¶
厲存撫望之或違搔首企佇¶
<pb:KR4h0143_WYG_005-15a>¶
停雲釃之蜚雨濛濛啓筒有獲如渴吸江孤月河漢輕¶
颸牖窗憶侍誨色杖屨後從¶
盱衡推予褒袞儷榮靡懷不傾靡言不情㑹晤良難歘¶
然西征孰謂愁斛無自而生¶
竹萌觸雪粟花綺柯風日山城未春已和命駕取塗計¶
日不多官曹簡書公其謂何¶
　　葉茵¶
　　　別可山¶
<pb:KR4h0143_WYG_005-15b>¶
松江之左可漁可農古樹陰陰碧波溶溶子契予好攜¶
家而從載笑載語乃棹輕篷冥訪前脩天隨室邇中心¶
孔嘉爰居爰止有薫自南景物清美槐柳于前煩歊潛¶
弭吾有旨酒與子酌之既醉且舞且歌而詩陶然樂只¶
厥情怡怡一日舍去豈不念兹客懷先秋興言欲別屢¶
止屢辭行計已決送子于舟期我乎雪敬哉前邁于時¶
炎熱惆悵若失延佇長津復面猶賖奈何夕晨豈無他¶
友白首如新念子實繁融融天真北山有梅南山有雲¶
<pb:KR4h0143_WYG_005-16a>¶
下有猿鶴中有隠君千里命駕余敢不厪乃志必獲載¶
歌斯文¶
　　葉適¶
　　　題人扇¶
外徳欲晦面目自蔽内徳欲耀肝膽畢照二法相除我¶
則有餘穆如清風用之不窮¶
　　林希逸¶
　　　題江貫道山水¶
<pb:KR4h0143_WYG_005-16b>¶
逺山叢叢逺樹濛濛咫尺萬里江行其中短長何岸高¶
低何峰彼坻彼峙彼瀑彼洪晴嵐乍豁煙靄蔥蘢或斷¶
或續且淡且濃爾崒奚寺爾盤奚宮或垣陰翳或梁嵌¶
空有吠者尨有樵者翁危檣落碇短棹掀篷往來異趣¶
寂動殊容幕翠其庭豈非盧鴻略彴而渡豈非龜蒙昔¶
我經行雲山萬重若淮南北與江西東亦蓑而雨亦帽¶
而風乃今追惟夢境相從及此開卷恍然昔同誰居作¶
者造化論功淹總其裔熙成是宗聲聞九陛既召而終¶
<pb:KR4h0143_WYG_005-17a>¶
謂彼樹白讖其身窮其然豈然訊之天公此名穹壤疇¶
曰不逢¶
　　邵桂子¶
　　　疏屋詩為曹雲西作¶
草菜可食總名曰疏品題有圃樹藝有書衡從町畦周¶
繞屋廬繚以樊垣經以浜渠晨出抱甕夕歸荷鋤有蔓¶
必薅有蝗必驅風披雨沐日烜露濡穉甲怒生嘉苖蔚¶
敷芥薑杞菊韭薤蒜葫薇蕨藜藿瓜瓞匏瓠楮雞桑鵞¶
<pb:KR4h0143_WYG_005-17b>¶
籜龍椶魚馬齒鹿角䑕尾虎鬚薯蕷蔓菁杜蘅蘼蕪茵¶
陳莪蘿芄蘭茹藘赤莧銀茄翠荇墨菰酸漿辣□甘薺¶
苦荼庖人調胹園丁拮据錡釜鬵煠筐筥貯儲椒橙内¶
交□醢効劬以芼以湘可茹可葅維昔尼父瓜祭齊如¶
飲水曲肱其樂只且召南蘋藻韓奕筍蒲知味羡黄咬¶
根歎胡葵蓼飫顒蔥韭厭徐火芋明瓉山菌接輿庾郎¶
三種石生一盂劉叅玉版蘇傳冰壺巢字元修鮒姓豆¶
盧菘羔抱孫蹲鴟将雛絲滑露葵練浄土酥野薺餛飩¶
<pb:KR4h0143_WYG_005-18a>¶
水苔脯膴餅炊菠薐鮓釀苞蘆胡麻饙餾罌粟醍醐萍¶
虀西晉蓴羮東吳芹擷泥坊藤采豐湖沼沚有繁江漢¶
有蔞岡有常枲洲有接余鴈門天花黄河蘑菇大宛苜¶
蓿太華芙蕖環滁野蔌盤谷山茹地饒所産天茁此徒¶
菲葑是采口腹以娛落英未莎初篁未箊霜根旋挑露¶
葉半舒烹泉石鼎養火地壚色炫匕箸香浮柈杅氣含¶
土膏味逾天㕑肥生華池響鳴輔車商顔飢解文園渴¶
甦前招麴生後引酪奴饌非羶葷餉非苞苴園無羊踏¶
<pb:KR4h0143_WYG_005-18b>¶
壤有䑕餘彼哉肉食俎列豢芻心炙椎牛項臠割猪春¶
羔秋麛冬鱻夏朐猩脣豹胎麋臡蟹胥緇裠解黿銀絲¶
膾鱸羊尾截肪錦襖脱膚山殽雉兔澤羞鴈鳬北饌潼¶
酪南烹鼃蜍嗜䑕則鴟甘帶則蛆廼笑鄭老爛蒸瓠&KR1383;¶
乃笑坡翁夢餐雞蘇屬厭饕餮飽死侏儒語以疏味能¶
知否乎予雅嗜之日不可無乃顔兹屋羞供是須寧疏¶
而癯毋肉而腴易牙司味敢告膳夫¶
　　錢仲鼎¶
<pb:KR4h0143_WYG_005-19a>¶
　　　題趙鷗波高士圖¶
在昔洛陽雪深丈餘士也高卧來令尹車今年吳淞雪¶
復何如積素一色鷗鷺有無之子江臯修亭是居¶
有琴有書有酒有魚賞静獨眺聊以自娛挹落清風凜¶
凜起予此景此圖再卷再舒¶
　　文天祥¶
　　　贈劉矮跛相士¶
鍊石為形鏗金為音世方好圓癡守方心陰陽絪緼人¶
<pb:KR4h0143_WYG_005-19b>¶
一氣質善惡之微證於聲色意所欲發雖吾不知彼美¶
子劉洞其先幾骯髒難合今世道病如子所言生稟已¶
定戅夫勇士往往一偏以視妾婦豈不猶賢洪範得三¶
二曰剛克㑹其歸其好是正直學問功夫氣質用微汝¶
能觀形安知其餘子術已定吾情已成子執子術吾安¶
吾情¶
　　　贈楊樵隠應炎談命¶
莘郊一介堯舜君民薇山二難百世忠清富春釣叟涕¶
<pb:KR4h0143_WYG_005-20a>¶
　洟雲臺終南遯士仕宦梯媒是數公者俱以隠名木石¶
　一跡霄淵異情九華山人賣樵江湖請算世間幾種樵¶
　夫¶
　　　　題朱霆甫詩集¶
　英英白雲在澗之濆彼美人兮其徳孔純¶
　英英白雲在澗之阿彼美人兮其思孔多¶
　白雲英英澗水泱泱彼美人兮碩大且昌¶
　¶
<pb:KR4h0143_WYG_005-20b>¶
　¶
　¶
　¶
　¶
　¶
　¶
　¶
御選宋詩卷三¶
