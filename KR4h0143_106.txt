# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:50.347706
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選金詩卷二十五
<pb:KR4h0143_WYG_106-1a>¶
　欽定四庫全書¶
御選金詩卷二十五¶
　　六言詩¶
　　　元徳明¶
　　　　六言¶
　北闕三臺五省東山萬壑千巖琴書中有真味風月外¶
　無多談¶
　　　髙憲¶
<pb:KR4h0143_WYG_106-1b>¶
　　　　焚香六言四首¶
　末利花心曉露薔薇萼底温風洗念六根塵外忘情一¶
　炷煙中¶
　滿地落花春曉一簾㣲雨輕隂正要金蕉引睡不妨玉¶
　隴知音¶
　紙帳收煙密下松灰巻火常虛午寂春閒小睡人間自¶
　有華胥¶
　沈水濃薰甲煎宫梅細㸃波津奕奕非煙非霧依依如¶
<pb:KR4h0143_WYG_106-2a>¶
幻如真¶
　　震仲澤¶
　　　過蒲城馬上偶得二首¶
冷落襟風杯月﨑嶇馬足車塵林下何曽一見宜教羨¶
殺閑人¶
空有滿衣塵土曽無蓋世勲名忽認青山影裏有人卧¶
月眠雲¶
　　李俊民¶
<pb:KR4h0143_WYG_106-2b>¶
　　　老杜醉歸圖¶
尋常行處酒債每日江頭醉歸薄暮斜風細雨長安一¶
片花飛¶
百錢街頭酒價蹇驢醉裏風光莫傍鄭公門去恐猶恨¶
在登牀¶
　　　雪菴題錢過庭梅花圖¶
已把神傳畫譜又看格在詩評月落難尋清夢雲空乃¶
見髙情¶
<pb:KR4h0143_WYG_106-3a>¶
　　　淵明歸去來圖¶
先生從來寄傲肯向小兒鞠躬笑指田園歸去門前五¶
栁春風¶
　　　中秋¶
三百六旬嵗周一十二度月圓試問姮娥甲子和閏到¶
今幾年¶
　　　郎文炳心逺齋¶
竊笑濫巾北嶽那能補衲中條自有胸中丘壑不妨隠¶
<pb:KR4h0143_WYG_106-3b>¶
向市朝¶
　　　伯徳仲植張長史帖¶
莫就嚴陵買菜無勞逸少換鵞但得雲輕一紙即在鄴¶
侯書多¶
　　　戲泝公巨川¶
八仙詩裏蘇晉三笑圖中逺公選甚逃禪破戒我師自¶
有家風¶
　　　史遂良酒債¶
<pb:KR4h0143_WYG_106-4a>¶
滌器不辭親酌過門無奈客惡未嘗解下金龜必能畫¶
得黄鶴¶
　　　竇子温江山圖¶
醉裏扁舟煙浪望中幾屐雲山長天秋水一色明月清¶
風兩閑¶
　　　雪谷早行圖¶
積素茫茫縞夜流光耿耿揚輝行人抵暮貪路何處家¶
山未歸¶
<pb:KR4h0143_WYG_106-4b>¶
　　　錦堂四景圖¶
　　　　春水滿四澤¶
淼淼舒如羅帶鱗鱗縐似縠紋誰道卧龍不起須㬰變¶
化風雲¶
　　　　夏雲多竒峯¶
幸得從龍變態尚何出岫無心正苦人間畏日不思天¶
上為霖¶
　　　　秋月揚明輝¶
<pb:KR4h0143_WYG_106-5a>¶
清光一片如洗西去姮娥耐秋可惜廣寒人老誰將玉¶
斧再修¶
　　　　冬嶺秀孤松¶
山前傾蓋獨倚雪裏盤根嵗深千年老鶴相伴誰似蒼¶
髯有心¶
　　元好問¶
　　　定齋兄寫真¶
朱黄筆底三篋白黒胸中兩棊畫作蕭然野服雲龍終¶
<pb:KR4h0143_WYG_106-5b>¶
日騤騤¶
　　　徳和墨竹扇頭¶
靜裏離離新粉動時細細清香明月清風自在紅塵白¶
日何妨(嫩香新粉墨離/離李長吉竹詩)¶
　　　曹得一扇頭¶
機中秦女仙去月底梅花晚開只見一枝疎影不知何¶
處香來¶
　　　巨然秋山為鄧州相公賦¶
<pb:KR4h0143_WYG_106-6a>¶
筆端游戲三昧物外平生往還為問阿師何在白雲依¶
舊青山¶
　建除(以下雜體/)¶
　　宋九嘉¶
　　　搗金明砦作建除體¶
建牙誓諸將梟鳴軍盡驚除道非戰事銜枚幻竒兵滿¶
鎧霜日輝行陣寂無聲平旦飛出谷桑棗蔽金明定知¶
此陳迹中原遮寇城執鞭吾不及范公凜如生破碑字¶
<pb:KR4h0143_WYG_106-6b>¶
仍在屭贔卧深荆危襟按其壘信哉天下英成敗翻覆¶
手狐兔今横行收復㑹有時夷吾當請纓開圖睨督亢¶
按劒逐長鯨閉塞亦已久一揮氛曀清¶
　回文¶
　　宇文虛中¶
　　　四序回文十二首¶
　　　　春¶
短草鋪茸緑殘梅照雪稀暖輕還錦褥寒峭怯羅衣¶
<pb:KR4h0143_WYG_106-7a>¶
翠漣氷綻日香徑晩多花細筍抽蒲密長條舞栁斜¶
折花幽檻小傾酒緑杯深蜨舞輕風曉鶯啼老樹隂¶
　　　　夏¶
翠宻圍窗竹青圓㸃水荷睡多嫌晝永醒少得風和¶
草徑迷深緑蓮池浴膩紅早蟬鳴樹曲鮮鯉躍潭東¶
暴雨隨雲驟驚雷隠地平好風揺箑透輕汗挹氷清¶
　　　　秋¶
晩日欣簾捲涼風覺袂揺逺吟髙興遣長醉宿愁銷¶
<pb:KR4h0143_WYG_106-7b>¶
短葦低殘雨虚舟帶晚潮斷鴻歸暗浦疎葉墮寒梢¶
慼慼蛬吟苦茫茫水驛孤日銜山色暮霜帶菊叢枯¶
　　　　冬¶
鶻健呼風急烏啼促景殘窟深宜兔蟄蒲折䕃魚寒¶
裂瓦寒霜重鋪窗月影清滅燈驚好夢孤枕念深情¶
秀柏留隂緑芳梅蘸影斜溜簷氷結玉裝樹雪飛花¶
　　張斛¶
　　　回文二首¶
<pb:KR4h0143_WYG_106-8a>¶
野曠悲行客湍驚礙去船夜江清汎月秋草碧連天¶
緑徑斜縈草紅梢半落花曲池風碎月欹岸雨摧沙¶
　　蕭貢¶
　　　擬回文四首¶
春波緑處歸鴻過夜月明時飛鵲愁人去附書將恨寄¶
暮山雲斷倚髙樓¶
樓上却來樓下待晩窗春盡斷回腸愁人有説嫌人問¶
淚洒新詩埽墨香¶
<pb:KR4h0143_WYG_106-8b>¶
風幌半縈香篆細碧窗斜影月籠紗紅燈夜對愁魂夢¶
老盡春庭滿樹花¶
萋萋碧草連天逺杳杳行人幾日迴凄雨晩涼空坐久¶
淚妝殘暈濕紅腮¶
　　楊雲翼¶
　　　回文¶
梧井落花秋寂寂竹窗揺月夜沈沈孤鸞舞處回腸斷¶
逺鴈來時别恨深¶
<pb:KR4h0143_WYG_106-9a>¶
　疊語¶
　　麻九疇¶
　　　陽夏何正卿作疊語四句未成章予復以疊語¶
　　　寄之凡四變文¶
緼緼蠢蠢何等民矯矯元元内守貞昂昂藏藏獨異俗¶
落落莫莫不厭貧歸與歸與且餬口鳳兮鳳兮徳衰久¶
樂云樂云無絃琴命乎命乎一杯酒匪鱣匪鮪故為藏¶
避言避世必也狂至大至剛秣吾馬爰清爰淨修吾牆¶
<pb:KR4h0143_WYG_106-9b>¶
用之舍之時所係晉如摧如寧復計暖然凄然任春秋¶
優哉游哉聊卒嵗¶
　三五七格¶
　　趙秉文¶
　　　三五七格¶
秋風清秋月明白露夜深重白雲秋晚輕夢回酒渴呼¶
童起枕上轆轤三五聲¶
　連枝¶
<pb:KR4h0143_WYG_106-10a>¶
　　朱之才¶
　　　十月十五日夜作連枝詩四首¶
披衣開户幾宵興永夜無眠魂九升坐覺飛霜明瓦屋¶
天如寒鑑月如氷¶
天如寒鑑月如氷僵卧家僮喚不譍却憶少年游太學¶
蕭然獨對短檠燈¶
蕭然獨對短檠燈引睡翻書睡幾曽自笑年來憂患熟¶
跏趺真作坐禪僧¶
<pb:KR4h0143_WYG_106-10b>¶
跏趺真作坐禪僧不學窗間故紙蠅湛若琉璃含寳月¶
此中無減亦無増¶
　聮句¶
　　元好問¶
　　　同姚公茂徐溝道中聮句¶
路轉川塗闊天低雨氣昏綿山連漢壘汾水入并門(姚/)¶
來往頻鞍馬登臨負酒尊聮詩强一笑凄絶恐銷魂(元/)¶
　集句¶
<pb:KR4h0143_WYG_106-11a>¶
　　髙士談¶
　　　集東坡詩贈程大本¶
十圍便腹貯天真謀道從來不計身公業有田常乏食¶
陶潛無酒亦從人異同更莫疑三語飢飽終同寓一塵¶
待我南游載君去扁舟歸釣五湖春¶
　　　曉起戲集東坡句二首¶
簟紋如水帳如煙一榻清風直萬錢困卧北窗呼不起¶
老天風味也堪憐¶
<pb:KR4h0143_WYG_106-11b>¶
清風終日自開簾吏散空庭雀噪簷午醉醒來無一事¶
地偏心逺似陶潛¶
　　党懐英¶
　　　孤鴈集句¶
萬里銜蘆至寒空半有無蹤分沙岸靜聲入塞垣孤影¶
早衝闗月飛髙望海隅不知天外侣何處下平蕪¶
　　　黄菊集句¶
九月欲將盡鮮鮮金作堆繞籬殘豔宻擁鼻細香來五¶
<pb:KR4h0143_WYG_106-12a>¶
色中偏貴羣花落始開可憐陶靖節共此一傾杯¶
　　楊庭秀¶
　　　李簡之蓮池集句¶
一月衰顔幾笑開生前相遇且銜杯蓮塘十里花如錦¶
有底忙時不肯來¶
　　趙秉文¶
　　　延安滋戒師余初主安塞保簿相識也今戊子¶
　　　嵗春被命作醮平涼偶復得相㑹以四十三年¶
<pb:KR4h0143_WYG_106-12b>¶
　　　之舊故集句以贈¶
五城何迢迢闗河茫茫隔波浪與君别來今幾時翰林¶
白髮三千丈形容變盡語音存閒思往事似前身四十¶
三年如電抹欲談前事恐無人龎睂皓首無住著臂上¶
念珠如皎月架上楞嚴久不看更看脚根參一節人生¶
何處不相逢猶恐相逢是夢中同是行人更分手明朝¶
車馬各西東¶
　　李遹¶
<pb:KR4h0143_WYG_106-13a>¶
　　　集句題廣寧勝覽亭¶
簷前無數好峯巒醉眼詩腸氷雪寒不識廬山真面目¶
請君來此憑闌干¶
　　吕中孚¶
　　　集句¶
騷人吟罷起鄉愁百感中來不自由一種人間太平日¶
滿衣塵土避公侯¶
　　李俊民¶
<pb:KR4h0143_WYG_106-13b>¶
　　　和竇君瑞集古¶
勒石燕山後世名子孫蟬蜕起風塵誰憐喜鵲飛來意¶
自歎靈椿老大身想見灌夫杯酒過夢驚蘇蕙錦書新¶
幾年客裏無情話一笑相逢姓麥人¶
　　　集古(録六十首/)¶
　　　　南游¶
一片歸心白羽輕一塲春夢不分明東風二月淮隂郡¶
總是闗山離别情¶
<pb:KR4h0143_WYG_106-14a>¶
　　　　自遣¶
南路蹉跎客未回山桃野杏兩三栽逢春便覺飄蓬苦¶
更向花前把一杯¶
　　　　雨後出郊¶
栁塘煙起日西斜馬踏春泥半是花何處最傷游客思¶
緑隂相間兩三家¶
　　　　寒食¶
閑身行止屬年華故國春歸未有涯一樹梨花一溪月¶
<pb:KR4h0143_WYG_106-14b>¶
不知牆外是誰家¶
　　　　寒食席次¶
鞦韆打困解羅裙把酒相看日又曛處士不知巫峽夢¶
春來猶見伴行雲¶
　　　　小桃¶
桃花依舊笑春風悵望無人此醉同應是夢中飛作蜨¶
樹頭樹底覓殘紅¶
　　　　惜花¶
<pb:KR4h0143_WYG_106-15a>¶
繡軛香韉夜不歸看花只恐看來遲今朝幾許風吹落¶
多在青苔少在枝¶
　　　　暮春¶
一年春色負歸期緑葉成隂子滿枝公子王孫莫來好¶
如今不似洛陽時¶
　　　　遣興¶
讀徹閑書弄水回緑楊移傍小庭栽閉門盡日無人到¶
便有春光四面來¶
<pb:KR4h0143_WYG_106-15b>¶
　　　　下樓¶
繡簾朱户未曽開却向春風領恨回行到中庭數花朶¶
遥聞笑語自空來¶
　　　　招飲¶
當時朝士已無多故里心期奈别何不用憑闌苦回首¶
且來花裏聴笙歌¶
　　　　春怨¶
已恨東風不展睂落花惆悵滿塵衣與君試向江邊覓¶
<pb:KR4h0143_WYG_106-16a>¶
贏得淒涼索莫歸¶
　　　　約同歸¶
故國煙花想已殘浮生各自繫悲歡青山一道同雲雨¶
步步相攜不覺難¶
　　　　送客之江陵¶
獨上江樓思渺然故人去後絶朱絃西南一望和雲水¶
入郭登橋出郭船¶
　　　　贈别二首¶
<pb:KR4h0143_WYG_106-16b>¶
洞庭風輭荻花秋客散江亭雨未休南去北來人自老¶
此中離恨兩難收¶
誰家紅袖倚江樓白袷行人又逺游今夜不知何處泊¶
青山萬里一孤舟¶
　　　　送客之荆南¶
千山紅樹萬山雲山鳥江楓得雨新我自飄零是羈旅¶
不堪仍送故鄉人¶
　　　　秋懐¶
<pb:KR4h0143_WYG_106-17a>¶
八月霜飛栁徧黄鳥啼山館客思鄉十年馬足知音少¶
地角天涯不是長¶
　　　　從軍¶
萬里還鄉未到鄉受降城外月如霜誰家營裏吹羌笛¶
不是愁人也斷腸¶
　　　　聞角¶
鐵馬狐裘出漢營瘴雲深處守孤城無端遇著傷心事¶
鳴軋江樓角一聲¶
<pb:KR4h0143_WYG_106-17b>¶
　　　　有别¶
長對春風裛淚痕殷紅馬上石榴裙無端更唱闗山曲¶
哀怨教人不忍聞¶
　　　　晚菊¶
白露寒花自繞籬從他桃李笑開遲一年秋色吟中過¶
門外重陽過不知¶
　　　　春夜¶
春風二月落花時憶得前年君寄詩共道人家惆悵事¶
<pb:KR4h0143_WYG_106-18a>¶
向燈彎盡一雙睂¶
　　　　無睡¶
江南江北望煙波顰黛低紅别怨多盡日傷心人不見¶
卧來無睡欲如何¶
　　　　謾書¶
已共紅塵跡漸疎畫簷愁見燕歸初無端有寄閑消息¶
腸斷蕭娘一紙書¶
　　　　有感¶
<pb:KR4h0143_WYG_106-18b>¶
風輕簾幙燕爭飛到處煙花恨别離倚柱尋思倍惆悵¶
映人匀却淚胭脂¶
　　　　戲答¶
公子王孫逐後塵近來方解惜青春春心不愜空歸去¶
長伴吹簫别有人¶
　　　　戲遣¶
枉破陽城十萬家門前初下七香車自縁今日人心别¶
隔坐剛抛荳蔲花¶
<pb:KR4h0143_WYG_106-19a>¶
　　　　偶見¶
莫愁還自有愁時睂斂春山知為誰含淚向人羞不語¶
芙蓉頭上綰青絲¶
滿身花影倩人扶清潤潘郎玉不如畢竟多情何處好¶
庾樓明月墮雲初¶
雲髻朝來不欲梳娉娉嫋嫋十三餘分明記得曽行處¶
看徧花枝盡不如¶
　　　　聴歌¶
<pb:KR4h0143_WYG_106-19b>¶
清歌空得隔花聞寂莫堂前日又曛共待夜深聴一曲¶
女兒絃管弄參軍¶
　　　　寄懐¶
愁雲漠漠草離離去國還家一望時幾度相思不相見¶
雪中梅下與誰期¶
　　　　秋怨¶
且將團扇暫徘徊淚滴閑堦長緑苔春色似憐歌舞地¶
不論時節遣花開¶
<pb:KR4h0143_WYG_106-20a>¶
　　　　過梅溪舊居¶
逺到音書轉寂寥青山隠隠水迢迢村園門巷多相似¶
花落梅溪雪未消¶
　　　　闗中¶
嶽北秋空渭北川一村桑柘一村煙行人莫訝頻回首¶
記得春深欲種田¶
　　　　送客之南宫¶
蕭蕭風竹夜窗寒書劒催人不暫閑對酒巳成千里客¶
<pb:KR4h0143_WYG_106-20b>¶
斷腸聲裏唱陽闗¶
　　　　夜集¶
金鳳羅衣濕麝薰裝成掩泣欲行雲傍人未必知心事¶
一曲狂歌酒百分¶
　　　　戲書¶
春風何處有佳期花滿西園月滿池料得也應憐宋玉¶
東鄰牆短不曽窺¶
　　　　重九¶
<pb:KR4h0143_WYG_106-21a>¶
事去人亡跡自留白雲猶似漢時秋如今暫寄尊前笑¶
明日黄花蜨也愁¶
　　　　十日遣興¶
露葉如啼欲恨誰曉庭空繞折殘枝芳尊有酒無人共¶
卧看南山改舊詩¶
　　　　古城¶
東風漸急夕陽斜馬上懐中盡落花腸斷入城芳草路¶
孤煙起處是人家¶
<pb:KR4h0143_WYG_106-21b>¶
　　　　送行¶
天涯方歎異鄉身雲别青山馬踏塵欲問孤鴻向何處¶
依依還似北歸人¶
　　　　對花¶
盡是劉郎去後栽為誰零落為誰開風流才子多春思¶
半醉閑吟獨自來¶
　　　　宿横望¶
逺上寒山石逕斜月臨荒戍起啼鴉故鄉今夜思千里¶
<pb:KR4h0143_WYG_106-22a>¶
每到花時不在家¶
　　　　新居¶
每憶雲山養短才蓬門今始為君開落花寂寂黄昏雨¶
依舊去年雙燕來¶
　　　　栁¶
還到春時别恨生渭城朝雨裛輕塵自家飛絮猶無定¶
不解迎人只送人¶
　　　　惜春¶
<pb:KR4h0143_WYG_106-22b>¶
自有林亭不得閑長安豪貴惜春殘晩來風起花如雪¶
為問無情嵗月看¶
　　　　春望¶
半似羞人半忍寒風和時拂玉闌干門前不見歸軒跡¶
强把花枝冷笑看¶
　　　　寒食夜雨¶
風景依稀似去年鳥啼花發栁含煙夜深斜搭鞦韆索¶
獨向牀簷看雨眠¶
<pb:KR4h0143_WYG_106-23a>¶
　　　　早行¶
一聲歌盡各東西花外煙濛月漸低馬上政吟歸去好¶
山山樹裏鷓鴣啼¶
　　　　訪隠者不遇¶
忽聞春盡强登山却笑孤雲未是閑惆悵仙翁何處去¶
尋真不見又空還¶
　　　　懷韓居士¶
烏巾年少歸何處陵谷依然世自移上天下地鶴一隻¶
<pb:KR4h0143_WYG_106-23b>¶
還在人間人不知¶
　　　　古道人¶
鶴骨飄飄紫府仙香風引到大羅天無人寂寂春山路¶
洞在清溪何處邊¶
　　　　仙廟¶
桂冷秋香十里間水晶如意玉連環年年笑伴皆歸去¶
門對寒流雪滿山¶
殿臺渾不似人寰花態嬌羞月思閒髙坐寂寥塵漠漠¶
<pb:KR4h0143_WYG_106-24a>¶
　秋風吹落滿空山¶
　　　　　怨别¶
　書來未報幾時還終日昏昏醉夢間别易㑹難長自歎¶
　不堪重過望夫山¶
　　　　　登樓¶
　東池送客醉年華獨倚危樓四望賒日暮鳥啼人散盡¶
　輕風細雨落殘花¶
　　　　　醉眠¶
<pb:KR4h0143_WYG_106-24b>¶
　糝徑楊花鋪白氊日西鋪在古苔邊滿山明月東風夜¶
　留與遊人一醉眠¶
　¶
　¶
　¶
　¶
　¶
御選金詩卷二十五¶
