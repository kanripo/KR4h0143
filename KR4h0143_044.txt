# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.294187
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷四十四
<pb:KR4h0143_WYG_044-1a>¶
　欽定四庫全書¶
御選元詩卷四十四¶
　　七言律詩二¶
　　　楊仁風¶
　　　送楊治中例免北歸¶
　不及瓜時謝政還離筵草草送歸鞍將身許國心元壯¶
　立事無功興易䦨萬疊雲山孤劒晩一鞭風雪短亭寒¶
　馬頭依舊長安道未是人間行路難¶
<pb:KR4h0143_WYG_044-1b>¶
　　　張野¶
　　　　壽李秋谷¶
　璿階曽共近清輝一旦雲鵬九萬飛再入中書今亦有¶
　兩封上國古全稀霜侵吟袖趨朝去香惹官袍侍講歸¶
　同使斯文躋壽域且休回首北山薇¶
　　　元淮¶
　　　　郊行¶
　城東一簇野人家門枕清流淺帶沙籬角欲晴喧燕雀¶
<pb:KR4h0143_WYG_044-2a>¶
門前過雨溼桑麻橋因春水三番斷栁礙東風一向斜¶
景物似知寒食近村邨開徧野棠花¶
　　　蘇堤秋宴¶
南北髙峰鎖翠雲山藏樓閣帶煙輕欲凋楊栁猶貪舞¶
半破芙蓉未老成波底畫橋天上動湖邊珠翠鏡中行¶
水晶萬頃浮波面照出孤山分外清¶
　　郭昂¶
　　　客燕¶
<pb:KR4h0143_WYG_044-2b>¶
昨夜鄉闗入夢遙月眀魂斷更難招髩邊白髮愁能種¶
囊裏黃金日易銷尺璧自慙投暗室前途何處是青霄¶
龍沙見說難容客八月尖風徹敝貂¶
　　　簡杜季明¶
白髮刁搔五十餘也隨時宦覓新除功名未了牀頭劒¶
活計空存架上書蟲臂敢勞私造化獐頭深愧強趦趄¶
春風但假吹噓力早趁花期到敝廬¶
　　　偶感¶
<pb:KR4h0143_WYG_044-3a>¶
滿眼黃塵興已䦨閉門髙卧且加餐一燈兒女團圞易¶
千古風雲際㑹難檐外日暄捫蝨坐庭前月出舉杯看¶
翠藤儘著參天長不與孤松並嵗寒¶
　　陳伯通¶
　　　海青馬生肝¶
驚呼乳盎意悤悤便覺餘香鼻觀通露滴氷盤藍玉軟¶
風生霜刃碧囊空舞娘驚濺羅衣緑酒客潛消醉臉紅¶
若使昔人知此味羊頭爛煑不成功¶
<pb:KR4h0143_WYG_044-3b>¶
　　劉懷逺¶
　　　眀秀亭¶
明秀亭前水渺茫山明水秀類瀟湘闌干十二東風軟¶
蝴蜨一雙春晝長沙暖偏宜鷗鷺宿城髙不隔芰荷香¶
晩来公府無餘事閑伴詩人入醉鄉¶
　　皇甫琰¶
　　　遊澤州青蓮寺¶
斜分一徑下林巒金碧觚稜紫翠間羣嶺秀攅青菡萏¶
<pb:KR4h0143_WYG_044-4a>¶
孤峰突出玉湖山鑿開一屋乾坤小占斷千年日月閑¶
浩浩兵塵滿河朔天風吹不到禪闗¶
　　王柔¶
　　　吳江即景¶
浩浩澄江杳若空飛梁橫截與天通深春風豁前山暝¶
清曉潮乘北海風日月盡從金鑑出乾坤都在玉壺中¶
明朝即入盤門去俗事塵心未易窮¶
　　方回¶
<pb:KR4h0143_WYG_044-4b>¶
　　　次韻劉元煇初寒夜坐(并序/)¶
　　元煇示新詩其初寒夜坐有云四壁兒糊如暖障¶
　　一燈妻占補寒衣清灑有味因獨和此一篇為謝¶
山肩寒聳月隨歸榾柮爐紅閉板扉跨竈郎来温課册¶
齊睂人為摺深衣花傳喜信燈如語草就佳篇字欲飛¶
舊日聲名劉夜坐能傳家鉢似君稀¶
　　　偶亦夜坐用前韻¶
林禽畏冷暮爭歸水上荒城早闔扉敲月㑹棊迎皁衲¶
<pb:KR4h0143_WYG_044-5a>¶
斧氷供茗喚青衣齕萁老馬廐中響瞰燭癡蛾窗外飛¶
忽報樓頭禁鐘動平生樂事歎今稀¶
　　　湓城客思¶
客懷歴落事多違歎息流光似箭飛雪後蔞蒿初薦酒¶
花前蛺蝶欲穿衣熟知江水磨今古難向春風問是非¶
悵望廬山但愁絶萬重雲鎖幾禪扉¶
　　　二月十五晩吳江二親攜酒¶
今日山城好事新客来誇說齒生津喜晴郊外多游女¶
<pb:KR4h0143_WYG_044-5b>¶
歸暮溪頭盡醉人鮮筍紫泥開玉版嘉魚碧栁貫金鱗¶
一壺就請衰翁飲亦與花朝報荅春¶
　　　大雪出三橋寓樓¶
凍雀愁鳶噤不譁漫天浩瀚逐風斜映樓橫過三千丈¶
接屋平鋪十萬家靜夜有窗皆貯月寒空無樹不開花¶
詩成欲撚氷鬚斷聊舉深杯荅歳華¶
　　　留題槃隠髙士王子由書齋¶
萬宇橫陳碧瓦齊濃嵐淡靄總詩題隔江煙樹窗中細¶
<pb:KR4h0143_WYG_044-6a>¶
過海風檣檻外低琴僅可絃星半缺壁因欲書雪新泥¶
南華卧讀兩三卷猶喜晴簷日未西¶
　　　次韻夾谷子括吳山晩眺¶
詩眼書胸碧宙寛暮天搖落縱遐觀雪明楓葉紅於染¶
春㸃梅梢玉不寒北望遙迎書鴈至南烹屢饜鱠魚殘¶
一規明月懸江海幾許人家夜枕安¶
　　戴表元¶
　　　杭城風雨中簡子昂¶
<pb:KR4h0143_WYG_044-6b>¶
五月錢塘風雨秋懷人頻倚面山樓雲收樹色遙成海¶
水作江聲暗入溝一斗盡輸無事飲千金不買辟寒裘¶
自憐寂莫無元學車馬門前過似流¶
　　　林村寒食¶
出門楊栁碧依依木筆花開客未歸市逺無𩛿供熟食¶
村深有紵試生衣寒沙犬逐遊鞍吠日落鴉銜祭肉飛¶
聞說舊時春賽罷家家鼓笛醉成圍¶
　　　十月朔旦寄貴白兄弟¶
<pb:KR4h0143_WYG_044-7a>¶
黃牛村前秋葉飛青螺峰外海雲歸故人相思雪滿髩¶
客子獨行風舉衣烏鵲定占誰屋喜鱸魚知比去年肥¶
當時歌酒江湖上百里音書今亦稀¶
　　　次韻和蔚師鑑師春懷¶
愁是雲隂喜是晴春遊何處不闗情黃雞亭館琴三弄¶
青果杯盤酒數行滿砌雨添新筍宻隔牆風送落花輕¶
鑑湖湖上樵山老破帽枯藤過一生¶
　　　已夘歳初葺剡居¶
<pb:KR4h0143_WYG_044-7b>¶
休言聲跡轉沈淪百折江湖亂後身窮未賣書留教子¶
飢寧食粥省求人坐来齒避樵蘇長往處蹤迷木石鄰¶
翻笑古来逃世者標名先製隠衣巾¶
　　　秋盡¶
秋盡空山無處尋西風吹入髩華深十年世事同紈扇¶
一夜交情到楮衾骨警如醫知冷熱詩多當厯記晴陰¶
無聊最苦梧桐樹攪動江湖萬里心¶
　　　正仲今年鄞城之約不就因次韻慰悦之¶
<pb:KR4h0143_WYG_044-8a>¶
莫怪詩翁不出山詩多那得是山間清溪欲暖鶯啼樹¶
白日無人犬臥閑不惜野花簪素髮時憑春酒轉朱顔¶
當年阮籍何曽達直到途窮始哭還¶
　　　四明山中逢晴¶
一岡一澗一縈隈新嵗新晴始此迴莎坂南風寅蛤出¶
茅簷西日乙禽来人迷白路羊羣石水卷青天雪裏雷¶
猶是深山有寒食梨花無數繞巖開¶
　　　辛丑嵗十一月二十六日東歸舟中示三子¶
<pb:KR4h0143_WYG_044-8b>¶
節物悠悠不負公江行三日雪花風雲侵賀監山亭白¶
日在徐山海島紅自笑得雛如病鶴也思結伴附歸鴻¶
何時辦得村田活糲飯魚羮百指同¶
　　　舒子俊見過¶
来往通家不厭頻青山心性白雲身陰林石溜風傳語¶
霜月溪梁水寫真嵗儉魚鮭難猝致天寒烏鳥自相親¶
燎爐新暖糟牀響隨分相留作好春¶
　　　江村遇九日¶
<pb:KR4h0143_WYG_044-9a>¶
去年九日江城角尚得臨風把一杯今嵗并無黃菊看¶
誰家更遣白衣来身猶是鴈飛難泊時不如潮去解回¶
還有南山㑹人意晩舟相對碧崔嵬¶
　　　送㫖上人西湖并寄鄧善之¶
聞說西湖也自憐君遊更傍早春天六橋水暖初楊栁¶
三竺山深未杜鵑舊壁草生尋舊刻新巖茶熟試新泉¶
城中好友須相覓西蜀遺儒解草𤣥¶
　　仇逺¶
<pb:KR4h0143_WYG_044-9b>¶
　　　寄宋飲氷¶
欲共談詩一解頤停雲空惹思依依梅花賦就廣平老¶
楊栁門閑靖節歸驛路數程征馬瘦家書千里過鴻稀¶
思君怕倚闌干北拄笏看山竟落暉¶
　　　元友山南新居¶
桃栁參差出短牆小樓突兀看湖光出門便與青山對¶
讀易能消白日長硯石洗来如玉潤藥苗曬得似茶香¶
鄰僧亦有通文者常把詩来惱漫郎¶
<pb:KR4h0143_WYG_044-10a>¶
　　　次胡葦杭韻¶
曽識清明上已時嬾隨蜂蜨步芳菲梨花半落雨初過¶
杜宇不鳴春自歸雙塚年深人祭少孤山日晩客来稀¶
江南尚有餘寒在莫倚東風褪絮衣¶
　　　奉寄恬上人¶
竹笻輕健草鞵寛野外消磨半日閑病葉已霜猶戀樹¶
片雲欲雨又歸山燈分寺塔晴偏見水隔漁家夜不闗¶
媿我莫如霜上鷺霎時飛去便飛還¶
<pb:KR4h0143_WYG_044-10b>¶
　　　送劉竹間歸廬陵¶
驛路梅花漠漠寒羢衫絮㡌出長安懸知客久歸心切¶
自覺交深别語難春入西江隨馬去山留殘雪待人看¶
青原白鷺如相問十載湖濵只釣竿¶
　　　新安郡圃¶
亭榭凌空眼界寛得閑来此獨憑䦨春浮練水蒸城潤¶
雪被黃山入座寒古樹巢空羣鳥散荒池沙滿碎薸乾¶
白雲在望歸期定不見靑油䕶牡丹¶
<pb:KR4h0143_WYG_044-11a>¶
　　　題小閣¶
斲窗黏紙著方牀四面虚明取向陽氊席坐来終日暖¶
皮簾揭動北風涼挂瓶水滿梅花活折鼎湯鳴芋子香¶
布被蒙頭晝眠熟不知門外雪洋洋¶
　　　董静傅挂冠四聖觀¶
静挼秋淥洗荷衣問隠孤山隻鶴隨得酒可謀千日醉¶
挂冠猶恨十年遲雲和家有仙人譜石鼎今無道士詩¶
莫對梅花談世事此花曽見太平時¶
<pb:KR4h0143_WYG_044-11b>¶
　　　同楊心卿過孤山訪静傅不遇自遊和靖祠下¶
　　　明日奉寄二髙士¶
飛仙又向别峰遊竹下閒房且小留滿髩朔風吹客帽¶
倚闌落日在漁舟梅花路冷難尋冢葑草田荒半作洲¶
獨往獨来沙鳥怪山空木短使人愁¶
　　　懷古寄劉仲鼎¶
吹殺青燈炯不眠滿襟懷古恨綿綿山中空識陶𢎞景¶
海上難追魯仲連吳岫月明吟木客漢宫露冷泣銅仙¶
<pb:KR4h0143_WYG_044-12a>¶
何時一酌桃源酒醉倒東風數百年¶
　　　寄趙春洲莫兩山¶
湖山滿目舊遊空風景荒涼客路窮雨意忽生桐葉外¶
秋光多在木樨中乾坤混混多遊騎江漢寥寥有㫁鴻¶
自古隠人多嗜酒却憐無酒醉新豐¶
　　　湖上值雨¶
波痕新緑草新青有約尋芳苦不晴莎徑泥深雙燕溼¶
栁橋煙淡一鶯鳴山圍故苑春常鎖泉落低畦暖未耕¶
<pb:KR4h0143_WYG_044-12b>¶
十載舊蹤時入夢畫船多處看傾城¶
　　　同段吉甫泛湖¶
西湖春碧浄無泥畫舫珠簾傍岸移寒食清明初過後¶
杏花楊栁乍晴時從教西日催歌鼓莫放東風轉酒旗¶
只恐明朝成雨去暗驚濃緑上髙枝¶
　　　秋日西湖園亭¶
西湖一曲百泉通漠漠青山繞梵宫故國園林秋色浄¶
明朝風雨桂花空銀笙玉笛清歌外畫舫珠簾落照中¶
<pb:KR4h0143_WYG_044-13a>¶
人物風光兩相稱兒童遮莫笑山翁¶
　　　同陳彥國泛湖¶
斜堤髙栁緑連天且繫閒人書畫船花事已空三月後¶
湖光還似百年前洛陽園囿惟詩在江左英雄託酒傳¶
亦欲扣舷歌小海恐驚沙上白鷗眠¶
　　　陪戴祖禹泛湖分韻得天字¶
冉冉夕陽紅隔雨悠悠野水碧連天山分秋色歸紅葉¶
風約蘋香入畫船鐘鼓園林已如此衣冠人物故依然¶
<pb:KR4h0143_WYG_044-13b>¶
當歌對酒腸堪斷倒著烏巾且醉眠¶
　　　和韻胡希聖湖上¶
連作湖山五日遊沙鷗慣識木蘭舟清明寒食荒城晩¶
燕子梨花細雨愁賜火恩榮皆舊夢禁煙風景似初秋¶
鳳絲龍竹繁華意猶為西林落日留¶
　　　春日田園雜興¶
一灣新緑䕶茅廬草細泥鬆已可鋤野老但知分社酒¶
地官寧復進農書鶯花眼界人煙外蠶麥生涯穀雨餘¶
<pb:KR4h0143_WYG_044-14a>¶
我愛賦歸陶令尹栁邊時見小籃輿¶
　　　宿集慶寺¶
半生三宿此招提眼底交遊更有誰顧愷漫留金粟影¶
杜陵忍賦玉華詩旋烹紫筍猶含籜自摘青茶未展旗¶
聽徹洞簫清不寐月明正照古松枝¶
　　　卜居白龜池上¶
一琴一鶴小生涯陋巷深居幾嵗華為愛西湖来卜隠¶
却憐東野又移家荒城雨滑難騎馬小市天眀已賣花¶
<pb:KR4h0143_WYG_044-14b>¶
阿母抱孫閑指㸃疎林盡處是棲霞¶
　　　梅二首¶
為怕緇塵著素衣凍痕封蕊放香遲月来忽送闌干影¶
春到不分南北枝啼夢翠禽依樹宿斷魂玉笛隔花吹¶
從他萬片隨風去須有青青葉底時¶
夢想幽芳無處尋相逢依舊嵗寒心要看月底玲瓏玉¶
休折枝頭蓓蕾金清曉風霜和豔冷黄昏庭院覺香深¶
揚州一樹春多少殢得何郎瘦不禁¶
<pb:KR4h0143_WYG_044-15a>¶
　　　過李山人居¶
數椽竹屋傍秋江屋外疎籬隔栁樁客至旋分垂釣石¶
雨来自掩讀書窗癡兒弄鏡時翻背小婦彈筝不識腔¶
自古漁樵有遺逸未應只說鹿門龐¶
　　　題溧陽市¶
萬家大縣舊留都一派中江入太湖縮項魚肥人鱠玉¶
長腰米貴客量珠府分南北寒蕪合橋直東西夜市無¶
却是旗亭浮蟻美杖頭能費幾青蚨¶
<pb:KR4h0143_WYG_044-15b>¶
　　白珽¶
　　　浄慈禪寺¶
奎額昭回龍屈盤入門已覺厭塵寰何當白髮三千丈¶
来寄清風五百間帝子釡搖金㶑灎家人卦剔翠孱顔¶
西湖日日船如織半在南屏第一山¶
　　　湖樓玩雪¶
上湖十里卷簾中幻出瑶華第一宫山勢蹴天銀作浪¶
栁行撲地玉為虹漁蓑鶴氅同為我雀舌羊羔不負公¶
<pb:KR4h0143_WYG_044-16a>¶
眀日鳳城朝退早一鞭曽約試吟驄¶
　　　遊天竺寺¶
山轉龍泓一徑深嵐煙吹潤撲衣巾松蘿掩映似無路¶
猿鳥往来如有人講石尚存天寶字御梅嘗識建炎春¶
城中遮日空西望自與長安隔兩塵¶
　　　竹陰¶
占㫁人間瀟灑地全身水墨畫篔簹非煙非霧一林碧¶
似雨似晴三徑涼翠袖佳人黯空谷白鬚道士隠南塘¶
<pb:KR4h0143_WYG_044-16b>¶
數竿醉日君須記移向西軒補夕陽¶
　　　題蘇東坡書楚頌並菩薩蠻滿庭芳詞卷後¶
南荒九死幸生還種樹書成手自删赤壁夢難同楚頌¶
洞庭樂不减商山人生墮地少如意老子對天無媿顔¶
千古菟裘有遺恨斷圭殘璧自人間¶
　　　贈張知府周卿¶
人品中原說此翁雄文直氣耿心胸幾年天上張公子¶
今日雲間陸士龍来暮已聞歌五袴平反何翅祿千鍾¶
<pb:KR4h0143_WYG_044-17a>¶
相從媿落諸公後拭目西巖第一峰¶
　　　贈青龍任月山¶
傾蓋相逢意巳親風流儒雅邁同倫曽来東閣觀竒士¶
又向西湖見偉人放棹小溪梅皪皪敲棊深院燭燐燐¶
懸知後夜相懷切帆落胥山月一輪¶
　　胡長孺¶
　　　次韻段文郁¶
轉雷飛瀑䕶遺壇著足危岑向碧煙木末雞啼藤矯矯¶
<pb:KR4h0143_WYG_044-17b>¶
稻間牛過水田田瑶池浪記三千實玉井空傳十丈蓮¶
少室幽棲良不惡黃塵山下欲彌天¶
　　龔璛¶
　　　雪樵¶
伊川門下已齊腰清苦誰如雪裏樵浩蕩山林行靡靡¶
低迷蓑笠影飄飄枯梢一夜號寒墮野菜尋春待凍消¶
炙手故應猶可恝髙人塵甑儘無聊¶
　　　焦山¶
<pb:KR4h0143_WYG_044-18a>¶
還鄉白髮練丹臺世外襟懷渺渺開山與江傾橫海立¶
人隨秋迥御風来石公渡口扁舟在鐵甕城頭斷角哀¶
展轉闌干凭萬古少年自許拔塵埃¶
　　　次鄭僉事送干壽道之慈湖長¶
尊酒南薫别意涼慈湖宛在象山陽人生莫恨書檠短¶
地褊何堪舞袖長親舎雲飛千里白客篷雨漲一川黃¶
昔賢了了經行處草木留君發舊香¶
　　　游桃花塢次郭祥卿陸友元韻¶
<pb:KR4h0143_WYG_044-18b>¶
三月西城多少花暖風吹雨過晴霞海棠昨日開時路¶
山鳥清陰到處家長袖挽春攜手去小輿舁醉一肩斜¶
閑人好在江湖酒只辦年年賞物華¶
　　袁易¶
　　　白海青(并序/)¶
　　尚方有賜江浙省臣白海青者杭州人士美以歌¶
　　詩徵余同賦¶
渺渺東溟刷羽翰乍隨天馬萬人觀孤飛雪㸃青雲破¶
<pb:KR4h0143_WYG_044-19a>¶
一擊秋生玉宇寛賜予豈將追鴈鶩驅除直欲辨梟鸞¶
江南明月難同色夢想瑤階白露漙¶
　　　與師言客錢唐凡三月餘師言歸後作詩奉寄¶
燈花猶記别時紅為報君歸我亦東豈意黄塵迷瘦馬¶
尚淹青眼送飛鴻羣山積雪清相射千樹寒梅望欲空¶
何遜揚州才思減試煩妙語喚春風¶
　　　春雨漫興三首¶
日日春陰祇欲眠强尋南陌復東阡猶殘碧樹花多少¶
<pb:KR4h0143_WYG_044-19b>¶
莫惜金尊酒十千象管烏絲題往事玉簫錦瑟負華年¶
愁来祇對西山坐捲起珠簾翠接天¶
江上平蕪望欲迷江邊宻雨細如絲冥冥白晝飛花急¶
漠漠青林度鳥遲春事又當三月暮人生那得百年期¶
誰能苦惜纒頭錦喚取嬌嬈舞柘枝¶
積雨厭厭愁斷腸暫晴猶得見春陽頻来幽鳥當窗語¶
半落閑花度水香彩筆雕零詩漫興金杯搖蕩酒生光¶
悠悠心緒渾抛却付與遊絲共短長¶
<pb:KR4h0143_WYG_044-20a>¶
　　　和師言窮居即事韻二首¶
城郭煙花褁屋廬蕭然誰識范莱蕪借居種竹憐君達¶
築室移山笑我愚坐久眼看烏几綻醉来頭向墨池濡¶
壯心縱復都銷盡未害狂歌擊唾壺¶
雨聲連夕亂鳴簷野色今朝稍入簾緑樹成圍黃鳥度¶
青天欲盡白波黏熊經嬾戲愁危坐鵲語無憑喜漫占¶
若話浮名身外事畫蛇無足不須添¶
　　　秋夜懷友二首¶
<pb:KR4h0143_WYG_044-20b>¶
平生故舊誰知我潦倒襟期子畧同縱酒祇判千日醉¶
讀書少忍十年窮嵗䓙晼晩欺霜髩物色凄凉入井桐¶
未用相看歎搖落古来江漢有秋風¶
屋角䦨干北斗垂誰家長笛夜深吹月留河漢天機急¶
秋到山川木葉知老去潘生聊漫賦向来宋玉不勝悲¶
四時代謝渾閑事有底窮愁入兩睂¶
　　郭麟孫¶
　　　三月三日重遊虎丘¶
<pb:KR4h0143_WYG_044-21a>¶
三月三日天氣好一年一度虎丘游枇杷巖下頻呼酒¶
楊栁橋邊旋繫舟春事固知欺白髮山靈元不厭清流¶
秖今觴詠成陳迹何用蘭亭俛仰愁¶
　　　龔子敬同遊桃花塢趙中時適至¶
麥光繞郭搖青浪花氣浮空散紫霞小院碧桃留客醉¶
隔林修竹又誰家清明過了春將暮濁酒傾殘日又斜¶
一笑相逢誠不易人生看得幾韶華¶
　　趙時逺¶
<pb:KR4h0143_WYG_044-21b>¶
　　　鶯脰湖¶
鶯去湖存事渺茫梵宫占斷水雲鄉四圍煙樹浪濤濶¶
六月橋亭風露涼逺近征帆歸别浦髙低漁網挂斜陽¶
翠微深處一聲笛驚起眠沙鷗鷺行¶
　　黃庚¶
　　　枕易¶
古鼎煙銷倦㸃朱翛然髙卧夜寒初四簷寂寂半牀夢¶
兩髩蕭蕭一卷書日月冥心知代謝陰陽回首騐盈虚¶
<pb:KR4h0143_WYG_044-22a>¶
起来萬象皆吾有收拾乾坤在草廬¶
　　　秋色¶
博山香冷夜將䦨紅影搖窗燭未殘庭樹露濃花氣溼¶
井梧風老葉聲乾世情冷暖知心少朋舊東西㑹面難¶
一段客愁吟不就無言背月倚闌干¶
　　　脩竹宴客東園¶
二月韶光潑眼濃攜尊宴客小亭東酒當半醉半醒處¶
春在輕寒輕暖中拂檻栁添吟髩緑壓闌花妬舞衣紅¶
<pb:KR4h0143_WYG_044-22b>¶
晩来聽唱涼州曲聲繞吳姬扇底風¶
　　　小酌¶
小酌園林酒半醺落紅影裏惜餘春插花歸去蜂隨帽¶
傍栁行来鶯避人白髮尚為千里客黃金難鑄百年身¶
何時歸賦滄浪水浣我征衣萬斛塵¶
　　　夜坐次林梅山韻¶
人倚幽窗夜未䦨竹鑪灰冷篆煙殘一天露氣星辰溼¶
萬壑風聲草木寒老去客懷多感慨年来世事轉艱難¶
<pb:KR4h0143_WYG_044-23a>¶
何時歸隠孤山下眀月梅花約共看¶
　　　雪¶
片片隨風整復斜飄来老髩覺添華江山不夜月千里¶
天地無私玉萬家迷岸未春飛栁絮前村破曉壓梅花¶
羔羊錦帳應麤俗自掬氷泉煑石茶¶
　　　舟次樗蒲廟¶
短櫂衝寒過浦東扁舟一葉載詩翁斷煙流水殘雲外¶
古木荒祠夕照中吟罷小樓何處笛酒醒孤枕半江風¶
<pb:KR4h0143_WYG_044-23b>¶
潮生潮落朝還暮堪歎人生自轉蓬¶
　　　月夜登樓¶
玉宇澄清暮靄收吟邊怕倚仲宣樓寒蟾千里夜如晝¶
新鴈一聲天欲秋湖海誰青豪傑眼風霜易白少年頭¶
更殘忽聽荒城角吹老梅花總是愁¶
　　　月夜次修竹韻¶
徙倚吟䦨傍野塘古譙蓮漏滴更長月堦夜静蛩聲切¶
竹院秋深鶴夢涼坐挹水風侵袂冷眠分花露滿身香¶
<pb:KR4h0143_WYG_044-24a>¶
浩歌欲遡明河去醉喚天孫織錦裳¶
　　　偶書¶
頻年蹤踪隨江湖三徑苔荒憶舊廬身老方知生計拙¶
家貧漸覺故人疎松薪拾去朝炊黍漁火分来夜讀書¶
怨鶴驚猿應待我台山何日賦歸歟¶
　　　秋夜¶
十分秋色滿軒窗景物淒清夜氣涼篩月簾櫳金鎖碎¶
擣霜砧杵玉丁當井梧葉脫無多影巖桂花稠不斷香¶
<pb:KR4h0143_WYG_044-24b>¶
坐到更深吟興動硯池滴露寫詩狂¶
　　　題吳實齋北山别業¶
北山佳景勝南山乘興登臨眼界寛樵斧伐雲春谷暗¶
漁榔敲月夜溪寒一區池占林泉勝四面天開圖畫看¶
竹屋數間塵不到主人日日凭䦨干¶
　　　書館¶
池館深深鎖翠涼課餘多暇日偏長屋連湖水琴書潤¶
窗近花陰筆硯香吾道尚存貧亦樂客身長健老何妨¶
<pb:KR4h0143_WYG_044-25a>¶
十年心事閑搔首厭聽蟬聲送夕陽¶
　　　秋思¶
天容凝碧換秋容殘暑冷然一洗空梧葉多應愁夜雨¶
葛衣漸覺怯西風十分淡冷砧聲外一片淒涼鴈影中¶
興動蓴鱸欲歸去張翰心事恰相同¶
　　　涼夜即事¶
涼入虚堂睡思濃夜深翦盡燭花紅光搖珠箔梧桐月¶
香透紗厨末利風欹枕覺来人不寐撚鬚吟罷句難工¶
<pb:KR4h0143_WYG_044-25b>¶
小蠻問我詩成未詩在池塘草夢中¶
　　　舟行送王琴所之澉州¶
星辰寥落曙光浮栁岸風輕送客舟萬㸃逺山重疊恨¶
一江流水淺深愁淡煙茅店家家曉白露楓林處處秋¶
獨倚篷窗還自笑此身漂泊愧沙鷗¶
　　　次毛一齋韻¶
詩夢驚殘何處棊書窗又是夕陽時栁陰分緑籠琴几¶
花片飛紅㸃硯池覽鏡自憐添白髮傳杯不復倩蛾睂¶
<pb:KR4h0143_WYG_044-26a>¶
東風故國年年恨惟有啼春杜宇知¶
　　　龍江館舎¶
幽棲俗事不相闗家在青松翠竹間繞屋四圍都是水¶
隔林一片不多山詩篇陶寫清秋景書冊消磨白日閑¶
門外沙鷗如舊識忘機飛去又飛還¶
　　　江上客懷¶
鏡裏從渠白髮添吟邊抵掌復掀髯十年為客甘清苦¶
一枕忘情付黒甜短褐怯風棉未絮破窗漏月紙重黏¶
<pb:KR4h0143_WYG_044-26b>¶
梅花應念人孤寂寒夜吹香入竹簾¶
　　　偶成簡任肅齋教諭¶
百嵗光陰一轉蓬晩年不與少年同事因錯處人方省¶
詩到窮時句始工獻賦未逢楊得意憐才難遇杜司空¶
有時追憶承平事猶道繁華是夢中¶
　　　和杜栁溪韻¶
白髮垂垂一老夫年来漸覺世情疎石牀夢冷和雲卧¶
茅屋燈殘共月居客至何妨賖魯酒家貧不肯典唐書¶
<pb:KR4h0143_WYG_044-27a>¶
羨君種栁清溪上借我苔磯學釣魚¶
　　　漁舎觀梅寄修竹韻¶
寒雲漠漠䕶牆陰瀟灑梅枝出竹林影落花磯和雪釣¶
香浮老甕帶春斟幾憑水驛傳芳信秖許沙鷗識素心¶
回首孤山千樹逺扁舟乘興夢中尋¶
　　　贈通元觀唐道士竹鄉¶
通元道士苦修行坐見桑田幾變更雲屋苔封燒藥竈¶
風林花落煑茶鐺休糧賸有青松啖却老應無白髮生¶
<pb:KR4h0143_WYG_044-27b>¶
月滿竹鄉騎鶴去欲邀子晉學吹笙¶
　　尹廷髙¶
　　　山中冬日寄綠坡¶
畏寒終日閉柴門世事炎涼總不聞老鶴踏翻松頂雪¶
亂猿啼裂隴頭雲強呼竹葉閑澆悶吟對梅花正憶君¶
何日相過茅屋下夜燒黃葉坐論文¶
　　　桐江舟中¶
又搖柔櫓下嚴灘一片離情強自寛鴉噪暮雲天寂寂¶
<pb:KR4h0143_WYG_044-28a>¶
鴈歸極浦水漫漫敲篷雪霰和愁碎拍枕江聲入夢寒¶
今夜客帆何處宿亂山青外是長安¶
　　　臨汀書懷¶
開盡黃花秋又深不堪清夜聽寒砧燈前逺信和愁寫¶
枕上新詩帶夢吟霜月一汀隨瘦影闗山千里動歸心¶
青鞵布襪雲間寺何日鷗盟得再尋¶
　　　庚辰故里再燬於寇流落信安僧舎風雨淒涼¶
羇愁野寺雨淒然又是西風落葉天疎雨半簷澆客恨¶
<pb:KR4h0143_WYG_044-28b>¶
白雲一榻對僧眠孤吟天地知何益隻影江湖秖自憐¶
喚醒十年鄉國夢空山古木亂鳴蟬¶
　　　過故里感懷¶
松菊荒涼二十春衣冠散盡只空村燒明斷塹山雲暝¶
鬼哭寒蕪巷月昏水涸蛟龍移窟宅草深狐兔長兒孫¶
誰消一夜崑崙雨洗浄千峰見綠痕¶
　　　三巖瀑布¶
天然石室踞雲根上有飛泉勢若奔千尺素簾寒不巻¶
<pb:KR4h0143_WYG_044-29a>¶
一潭碧玉碎無痕風飄餘溼沾香案月漏疎光射洞門¶
我欲捫蘿登絶頂桃花流水細窮源¶
　　　平逺亭¶
野水漫漫接白雲凭闌轉覺興撩人一川芳草青無際¶
數㸃遙峰淡不真煙樹夕陽開畫軸風帆沙鳥伴吟身¶
箇中儘有閒田地何必桃源更問津¶
　　　雙溪道中值風雨¶
竹輿咿軋嶺嶇﨑三宿纔方出翠微逺水帶煙争晩色¶
<pb:KR4h0143_WYG_044-29b>¶
西風挾雨作寒威綠莎路繞黃泥壩烏桕林藏白板扉¶
屈指重陽歸又近尊前兒女笑牽衣¶
　　　登浄江寺松風閣¶
巋然傑閣倚松岡縱使無風也自涼四面䦨干金碧界¶
萬家城郭水雲鄉清江疉嶂迷空闊白鳥蒼煙墮渺茫¶
風景不殊君記否吳山頂上看錢塘¶
　　　山居晩興¶
髙住青峰不計層閉門危坐絶交朋竹聲欲斷微聞雨¶
<pb:KR4h0143_WYG_044-30a>¶
村色初昏逺見燈宿鳥並枝閑寂寂歸雲度壑慢騰騰¶
鄰翁笑我生涯拙紙帳梅花絶類僧¶
　　潘奕¶
　　　枕上¶
夢寐浮華興盡闌休文何止帶圍寛荒雞逺唱霜初下¶
斷鴈宵征月半殘展轉每悲千載事支離正怯五更寒¶
閉門又作偷閑計賸折梅花倚醉看¶
　　劉應龜¶
<pb:KR4h0143_WYG_044-30b>¶
　　　春日田園雜興¶
獨犬寥寥晝䕶門是間也自有桃源梅藏竹掩無多路¶
人語雞聲又一村屋角枯藤黏樹活田頭野水入溪渾¶
我来拾得春風句分付沙鷗莫浪言¶
　　趙文¶
　　　雲陽寺¶
步入雲陽俗興䦨山靈應不掩雲闗禪房深鎖寺應古¶
經鑰不開僧更閒菊綻黃香霜氣秀山堆秋色露痕斑¶
<pb:KR4h0143_WYG_044-31a>¶
留侯千載空陳迹猿鶴聲聲拱夜壇¶
　　劉將孫¶
　　　送錢方立遊荆¶
峴山西上楚天頭書劒區區事逺遊歳月如流方作客¶
江山信美莫登樓百年耆舊誰家傳一代衣冠又古丘¶
亂後題詩詩即史未應輕付水東流¶
　　劉邊¶
　　　天遊峰¶
<pb:KR4h0143_WYG_044-31b>¶
紫翠飛来石蘂間何年幻出小瀛寰崕懸瘦瀑一千尺¶
峽束寒流八九灣蒼壁向人如有待白雲何事未知還¶
酣歌更挹浮丘伯坐對中臺話半閒¶
　　燮元圃¶
　　　寓錦灣望嶽亭¶
十載重来一凭闌光陰不改舊江山亭髙下瞰龍藏室¶
天逺遙觀虎拜斑耕釣每懷生處樂驅馳未許老来閒¶
雄風入座披襟好静看漁舟上錦灣¶
<pb:KR4h0143_WYG_044-32a>¶
　　陳達觀¶
　　　遊練水¶
蕭蕭落木舊江山渺渺西風上水船短棹逺衝秋色裏¶
孤峯髙聳夕陽邊黃蘆葉響雙溪雨白稻花香兩㟁田¶
滿目客愁吟不得片帆今夜是祁川¶
　　劉深¶
　　　錢塘懷古題仙源雲仍家譜¶
前朝遺老盡銷磨感慨臨風發浩歌地闢天開新日月¶
<pb:KR4h0143_WYG_044-32b>¶
龍飛鳳舞舊山河西湖夜雨紅蓮少南苑秋風碧草多¶
惟有浙江潮水好年年此日漲鯨波¶
　　劉壎¶
　　　鶴¶
延頸池邊照影稀花眀栁浄思依依年深色重丹砂頂¶
日暖光浮白雪衣晴月夢回三島去看雲思上九霄飛¶
玉簫聲斷秋宵冷應有仙人憶未歸¶
　　　燕¶
<pb:KR4h0143_WYG_044-33a>¶
萬里来從海外村定巢時聽語頻頻簾風半捲重門曉¶
社雨初晴二月春尾上繫詩成往事掌中學舞是前身¶
華堂茅屋依然在幾處相逢舊主人¶
　　劉麟瑞¶
　　　昭中逸詠(録五首/)¶
　　　　金州守臣和公(彦威/)統制楊公(福興/)¶
貔貅曽是守饒風扞拓金房未易攻十八谷開通徼外¶
五千兵勁入闗中賀蘭不救睢陽敗諸葛猶存越嶲功¶
<pb:KR4h0143_WYG_044-33b>¶
當日更推楊統制馬傷軍沒箭飛紅¶
　　　　丞相江公(萬里/)知府江公(萬頃/)¶
名重天閽侍太微昔年南國秉樞機人歸緑野身猶健¶
兵滿紅塵世已非止水亭前風淅淅鄱陽城外草依依¶
棣華相映人間瑞節惠隆名世所稀¶
　　　　丞相信國公文公(天祥/)¶
金字牌飛出建章鬱孤萬壘為勤王驅馳嶺海君臣寓¶
囚繫燕雲道路長六籍一時光日月孤忠萬里立綱常¶
<pb:KR4h0143_WYG_044-34a>¶
元歸凛凛渾生氣南北人誇姓氏香¶
　　　　江東制置使謝公(枋得/)¶
草履麻衣漫蔽形十年賣卜慣零丁願從楚地師龔勝¶
欲向遼城友管寧采石吟成期絶粒娥碑讀罷棄餘齡¶
一門盡節均無媿千載西山疉疉青¶
　　　　史貞女祠¶
石頭城昔號金湯岌岌孤墉戰馬場西日突圍逃溧水¶
南冠荷校說維揚血凝漢節誇男子身寄秦淮藉女郎¶
<pb:KR4h0143_WYG_044-34b>¶
千載一門忠與烈仰天哭向水雲鄉¶
　　别都爾丹¶
　　　浮雲寺¶
麥雲芟盡草青青白叟黃童喜送迎海宇有生皆樂懌¶
遐荒無地不昇平水明山秀聞鶯語雲淡風輕信馬行¶
山下髙人留客醉旋挑竹笋煑魚羮¶
　　吳澄¶
　　　立春日寓北方賦雪詩¶
<pb:KR4h0143_WYG_044-35a>¶
臘轉洪鈞嵗已殘東風剪水下天壇賸添吳楚千江水¶
壓倒秦淮萬里山風竹婆娑銀鳳舞雲松偃蹇玉龍寒¶
不知天上誰橫笛吹落瓊花滿世間¶
　　　送國子伴讀倪行簡赴京¶
瀲灩離杯泛九霞還家未久便辭家出門惻惻重闈逺¶
前路漫漫萬里賒不怕狂風隨去鷁偏愁寒月照棲鴉¶
諸生凝望須君至共賦新詩賞雪花¶
　　　客中即事次韻元復初郊行¶
<pb:KR4h0143_WYG_044-35b>¶
客中又過二分春聞道千紅百紫新雨到庭隅長芳草¶
日窺窗隙弄游塵懸知萬里只如此孤坐一堂還可人¶
不信却須凌倒景九天樓閣倚長身¶
　　　題閣皁山¶
漢吳仙跡兩峰齊欲拾瑤華路恐迷寶殿青紅疑地湧¶
林巒蒼翠接天低九重香案分雲篆八景琅函記玉題¶
仙鶴翔空清似水步虚聲在朶雲西¶
　　　泗河¶
<pb:KR4h0143_WYG_044-36a>¶
泗堤四望盡平原叢葦荒茅十室煙淮北更無生草地¶
江南已是落花天陰風洶洶浮孤艇春雨濛濛冥一川¶
只有漁翁猶世業長蓑短笠淺灘前¶
　　姚燧¶
　　　癸已九日¶
去嵗君山孤櫂游如今盡室石城州明年白髮桑榆日¶
何地青山茰菊秋客氣已為强弩末宦情空繞大刀頭¶
果成問舍求田策未讓元龍百尺樓¶
<pb:KR4h0143_WYG_044-36b>¶
　　　别王良輔¶
只聞官罷尚荆州不謂相逢郢水秋如我避賢三退舎¶
與君為客一登樓人才妄自金鳴冶世事從渠劒刻舟¶
明日分攜武昌去應煩南夢到滄洲¶
　　富珠哩翀¶
　　　晉祠三首(録一首/)¶
泉溜琮琤玉涷香稻塍歴落卦齊疆山頭雲氣結媒雨¶
木杪風聲凛孕霜神瀵有靈凝沆瀣客纓無垢得滄浪¶
<pb:KR4h0143_WYG_044-37a>¶
不須對鏡談今古聊詠新詩送夕陽¶
　　盧摰¶
　　　茅山作¶
海風吹曉上三山手把韶華滿意看偶得仙家逢嵗朔¶
不知人世有春寒梅邊杖履香隨步雲際樓臺玉作闌¶
萬古椒花一杯酒醉来騎鶴問還丹¶
　　伊喇¶
　　　華藏寺¶
<pb:KR4h0143_WYG_044-37b>¶
法鐘聲逺透禪闗華藏招提煙霧間浮世已更新態度¶
青山不改舊容顔洞門水湛潛龍卧松頂風生野鶴還¶
擬欲敲開名利鎖洗心常伴老僧閒¶
　　李孟¶
　　　金陵懷古¶
西風聒耳過黃蘆萬水東流草樹枯蟾闕一年秋色逺¶
鵲橋萬里客心孤青山故國新豐市芳草王孫舊酒壚¶
壯志未磨天地闊劒光耿耿照江湖¶
<pb:KR4h0143_WYG_044-38a>¶
　　梁曽¶
　　　登岳陽樓二首¶
樓前秋水健帆開樓外秋風舞袖迴萬里梯航来鳥道¶
四時風雨䕶龍堆江山如此不一醉嵗月幾何能再来¶
欲問老髯求鐵笛夜深吹上紫荆臺¶
岳陽樓觀倚晴空樓外君山指顧中地勢平吞三楚逺¶
賦蘭髙壓九江雄乾坤好句唐工部廊廟雄文宋范公¶
秋晩登臨正竒絶只疑身在水晶宫¶
<pb:KR4h0143_WYG_044-38b>¶
　　　磐泉¶
磐泉之源不可窮寒溜不與長江通韜藏洩漏皆元氣¶
疏鑿探搜亦鬼工一徑虹穿雲棧隠兩山虎踞劒闗雄¶
十年歴徧西南險絶愛湘中似蜀中¶
　　陳孚¶
　　　平江¶
滄浪亭下望姑蘇千尺飛橋接太湖故里空傳吳稻蟹¶
寒祠猶記晉蓴鱸芙蓉夜月開天鏡楊栁春風擁畫圖¶
<pb:KR4h0143_WYG_044-39a>¶
為問館娃歌舞處鶯花還似昔年無¶
　　　金山寺¶
萬頃天光俯可吞壺中别有小乾坤雲侵塔影橫江口¶
潮送鐘聲過海門僧榻夜隨鮫室湧佛燈秋隔蜃樓昏¶
年年只有中泠水不受人間一㸃塵¶
　　　過盧溝橋¶
去天尺五禁城西華表亭亭栁拂堤海上飛来雙螮蝀¶
雲間擁出萬狻猊太行山色浮鯨浪上國秋聲送馬蹄¶
<pb:KR4h0143_WYG_044-39b>¶
誰識太微天極象迢迢河漢玉繩低¶
　　　鄂渚晩眺¶
黃鶴樓前木葉黃白雲飛盡鴈茫茫櫓聲搖月歸巫峽¶
燈影隨潮過漢陽庾嶺有塵汙簡冊禰生無土蓋文章¶
闌干只有當年栁留與行人記武昌¶
　　　衡州¶
千里山逢十里平巍樓突兀見澄清州依岣嶁屏邊住¶
人在瀟湘畫裏行海鴈飛回秋渚野江豚吹老夜濤聲¶
<pb:KR4h0143_WYG_044-40a>¶
何時得似龎居士一鉢空門了此生¶
　　　永州¶
燒痕慘澹帶昏鴉數盡寒梅未見花回鴈峰南三百里¶
捕蛇說裏數千家澄江繞郭聞漁唱怪石堆庭見吏衙¶
昔日愚溪何自苦永州猶未是天涯¶
　　　交州使還感事二首¶
少年偶此請長纓命落南州一羽輕萬里上林無鴈到¶
三更函谷有雞鳴金戈影裏丹心苦銅鼓聲中白髮生¶
<pb:KR4h0143_WYG_044-40b>¶
(孚年三十五/已見二毛矣)已幸歸来身健在夢回猶覺瘴魂驚¶
寶劒金符笑此身霸陵今是舊將軍榻前未上征遼疏¶
囊底空留諭蜀文七十親闈雙髩雪八千客路一鞭雲¶
何時歸棹煙江上閒對沙鷗洗瘴氛¶
　　　呈閻静齋學士¶
四海文聲重泰山十年忠讜侍龍顔屢分天上金蓮炬¶
獨占人間玉笋班麟筆露寒青簡溼鳳章雲藹紫泥閑¶
孤帆已有東風便喜近蓬莱碧水間¶
<pb:KR4h0143_WYG_044-41a>¶
　　　偕承㫖野莊公學士劉東崖侍講張西巖游慶¶
　　　壽寺憩僧窗有作¶
金碧樓臺䕶紫霞一塵不到小窗紗老僧倚杖對疎竹¶
童子抱琴眠落花風起亂飛千萬葉日斜閑啄兩三鴉¶
自知不是名韁客消得曹溪一滴茶¶
　　　得家書寄呈可翁家兄¶
風南枝北兩沈沈忽有書来似萬金三十年間聽雨夢¶
八千里外望雲心舊書尚喜黃盈架先隴應添碧滿林¶
<pb:KR4h0143_WYG_044-41b>¶
若問客遊新況味紫薇花發玉堂深¶
　　　史館暮春有感呈承㫖野莊公¶
滿篋詩章未必傳微官束縛正堪憐蘼蕪滿院又三月¶
苜蓿堆盤無一錢洛邑家書黃犬上巴山舊業子規前¶
夜聽兒女青燈話似覺朱顔老去年¶
　　　夜宿灤河觜兒¶
貂裘塵土黒如鴉海角孤臣扈翠華萬里親庭應鶴髮¶
一生客路又龍沙囊中藥巻蓯容葉盤裏蔬堆芍藥芽¶
<pb:KR4h0143_WYG_044-42a>¶
　漸見馬前添喜氣明朝天近玉皇家¶
　　　　開平即事二首¶
　百萬貔貅擁御閑灤江如帶綠迴環勢超大地山河上¶
　人在中天日月間金闕觚稜龍虎氣玉階閶闔鷺鴛班¶
　微臣亦有河汾䇿願叩剛風上帝闗¶
　天開地闢帝王州河朔風雲拱上游雕影逺盤青海月¶
　鴈聲斜送黒山秋龍岡勢繞三千陌月殿香飄十二樓¶
　莫笑青衫窮太史御爐曽見衮龍浮¶
<pb:KR4h0143_WYG_044-42b>¶
　¶
　¶
　¶
　¶
　¶
　¶
　¶
御選元詩巻四十四¶
