# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.873164
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷六十八
<pb:KR4h0143_WYG_176-1a>¶
　欽定四庫全書¶
御選元詩巻六十八¶
　　七言絶句一¶
　　　耶律楚材¶
　　　　過金山和人韻¶
　金山萬壑鬬聲清山色空濛弄晩晴我愛長天漢家月¶
　照人依舊一輪明¶
　　　　過濟源登裴公亭用閒閒老人韻¶
<pb:KR4h0143_WYG_176-1b>¶
　山接晴霄水浸空山光灎灎水溶溶風廻一鏡揉藍淺¶
　雨過千峰潑黛濃¶
　掀髯坐語閒臨水仰面徐行飽看山竹裏忽聞春雪落¶
　天教著我畫圖間¶
　　　　和薛伯通韻¶
　黄華紅葉滿秋山月浸銀河夜未闌寂寞梧桐深院落¶
　有人何處倚䦨干¶
　　　　戲景賢(并序/)¶
<pb:KR4h0143_WYG_176-2a>¶
　　景賢彈雉朝飛予作詩戲之䝉寵和有若有餘隂¶
　　乞一枝之句予再用前韻以拒之¶
遏住行雲不敢飛一聲還噎一聲悲蠻兒深愜龍岡意¶
唱得香山楊柳枝¶
　　劉秉忠¶
　　　有懷遂長老¶
雨過幽庭長緑苔東風時為埽塵埃無人曽見春來處¶
門外桃花只自開¶
<pb:KR4h0143_WYG_176-2b>¶
山疊崔嵬水渺茫故人萬里未相忘飄零更惜天邊雁¶
獨駕秋風不入行¶
孤城寒角噎南樓黄葉闗山過雁秋憶起滹沱相别處¶
一窗風雨夢西州¶
　　　三月¶
背隂花木錦成叢幽谷鶯啼上苑中李白桃紅楊柳緑¶
天涯無處不春風¶
　　　春曉¶
<pb:KR4h0143_WYG_176-3a>¶
海棠微露濕胭脂楊柳輕風弄碧絲一片春光都是恨¶
佳人睡起倚樓時¶
　　　雨過登樓¶
錦里春光曉望中雨餘花潤草䝉茸青山尚在浮煙裏¶
樓上分明見幾峰¶
　　　小溪¶
小溪流水碧如油終日忘機羨白鷗兩岸桃花春色裏¶
可能容箇釣魚舟¶
<pb:KR4h0143_WYG_176-3b>¶
　　　溪上¶
蘆花逺映釣舟行漁笛時聞三兩聲一陣西風吹雨散¶
夕陽還在水邊明¶
　　　清明後一日過懷來¶
居庸春色限燕臺山杏凝寒花未開驛馬蕭蕭雲日晩¶
一川風雨過懷來¶
　　　閒書¶
千里家山入寸眸碧天無際月横鈎書成得得秋風夜¶
<pb:KR4h0143_WYG_176-4a>¶
一線微鴻獨倚樓¶
　　　征西回¶
春回三月過西州芳草青青不斷頭多少凍溪凝住水¶
盡隨歸客向東流¶
　　　春始來¶
三月南州草木長落花飛絮滿池塘東君也惜天涯客¶
盡放春光過界牆¶
　　　焚勝梅香¶
<pb:KR4h0143_WYG_176-4b>¶
春風吹滅小檠釭夢斷罏香結翠幢簷外杏花横素月¶
恰如梅影在西窗¶
　　劉秉恕¶
　　　白雲樓¶
旌旗嫋嫋入隨州江漲祥煙散復收黄耳不來家信逺¶
西風腸㫁白雲樓¶
　　郝經¶
　　　九日郭外¶
<pb:KR4h0143_WYG_176-5a>¶
溪上蒼煙一道開誰家日夕採菱回片帆不舉波間過¶
無限好山波底來¶
　　　帥正堂¶
秋渚芙蓉淡淡香新亭爽氣釀新涼晚風吹斷溪南雨¶
一片金煙挂夕陽¶
　　　長蘆舟中遇風¶
海風栗栗刮鯨涎吹裂西南一半天暝色忽開隨酒散¶
浪花和月上船舷¶
<pb:KR4h0143_WYG_176-5b>¶
　　　燭花¶
江城深夜作輕寒金粟堆盤蠟炬殘應是燈花憐久客¶
故隨人意報平安¶
　　　正月三日見月¶
小雪初晴卵色天虛庭揺曵動江煙忽聞歸雁驚回首¶
新月梅梢又一年¶
　　　丁卯新館寒食無花¶
四圍擊柝鎖重扉春去春來總不知腸斷東城中酒後¶
<pb:KR4h0143_WYG_176-6a>¶
春衫走馬拂花枝¶
陽和渾不到空齋深院無人長緑苔為報監門暫開鎖¶
少分春色入門來¶
　　　館内幽懷¶
狂花野蔓滿疎籬恨殺絲瓜結子稀獨立無言解蛛網¶
放他蝴蝶一雙飛¶
　　　儀真觀中雜題¶
心事悠悠逐去鴻夢魂渺渺入西風無邊木葉無窮恨¶
<pb:KR4h0143_WYG_176-6b>¶
一夜秋容滿鏡中¶
持節江頭久食魚館人供雁意踟躕呼兒細看雲間足¶
恐有中原問訊書¶
　　楊奐¶
　　　涿南見蠶婦本汴梁貴家¶
蠶月何曽出後堂干戈流落客他鄉羅衣著盡無人問¶
自把荆籃摘野桑¶
　　　出郭作¶
<pb:KR4h0143_WYG_176-7a>¶
燕姬歌處囀鶯㗋燕酒春來滑似油自有五陵年少在¶
平明騎馬過蘆溝¶
　　　答客¶
仕晚自知為學拙家貧人道治生疎滿山薇蕨春風老¶
昨夜鄰翁有報書¶
　　　泛舟¶
燕子迎風掠水飛樓前楊柳緑依依十年不作南塘夢¶
怕見殘陽上客衣¶
<pb:KR4h0143_WYG_176-7b>¶
　　杜瑛¶
　　　征南口號¶
春早雲南麥已黄瀘江蒸霧不如湯馬蹄半帶隂山色¶
變作人間六月涼¶
　　趙復¶
　　　覃懷春日¶
江南江北半浮生蹤跡居然水上萍竹雞啼罷山雨黒¶
蠶子生時桑柘青¶
<pb:KR4h0143_WYG_176-8a>¶
　　許衡¶
　　　宿卓水¶
寒釭挑盡火重生竹有清聲月自明一夜客窗眠不穩¶
却聽山犬吠柴荆¶
　　　大暑登東城¶
三丈危城日暮登暑威殊不霽憑陵何時太華髙峰上¶
細嚼松隂六月氷¶
　　　風雨圖¶
<pb:KR4h0143_WYG_176-8b>¶
南山已見霧昬昬便合潜身不出門直到半途風雨横¶
倉惶何處覓前村¶
　　楊果¶
　　　邨居¶
草堂有燕賀新成沙渚無鷗續舊盟滿徑落紅風埽静¶
一渠春碧雨添平¶
春波澹澹巻寒漪長日蕭蕭静竹扉邨舍蠶催桑葉大¶
山田鹿食麥苗稀¶
<pb:KR4h0143_WYG_176-9a>¶
　　史天澤¶
　　　廵歴太康¶
奉使孤城駐馬蹄霜風獵獵戰旌旗一鉤薄暮天邊月¶
照見禽荒舊地基¶
　　伯顔¶
　　　軍迴過梅嶺留題¶
馬首經從庾嶺歸王師到處悉平夷擔頭不帶江南物¶
只插梅花一兩枝¶
<pb:KR4h0143_WYG_176-9b>¶
　　張𢎞範¶
　　　槐井¶
翠圍石甃雨苔青影落寒泉墮月明酒醒渴懷無處著¶
緑隂風送轆轤聲¶
　　　遊春¶
閒逐東風送馬蹄一鞭詩思曲江隄行行貪詠梨花雪¶
却被桃花約㡌低¶
　　　墨竹¶
<pb:KR4h0143_WYG_176-10a>¶
麝墨芸香小玉叢淡煙横月翠玲瓏小屏春鎖緑窗夢¶
也勝湖江煙雨中¶
　　　新燕¶
海棠開後月黄昬王謝樓臺寂寂春柳外東風花外雨¶
香泥髙壘畫堂新¶
　　　青杏¶
落盡殘紅緑滿枝青青如豆釀酸時佳人摘得新嘗怯¶
一㸃春愁鎖畫睂¶
<pb:KR4h0143_WYG_176-10b>¶
　　　柳絮¶
東風殢殺柳梢頭吹去香棉得自由不到池塘成翠靨¶
顚狂飛入酒家樓¶
　　　聞角¶
戍樓一曲老龍嘶霜滿秋空月影西客裏夢回聽不得¶
殘燈明滅伴人啼¶
　　　寒食後¶
家家鑚火露新煙花褪殘紅柳吐綿底是遊人腸斷處¶
<pb:KR4h0143_WYG_176-11a>¶
杏桃影裏拆鞦韆¶
　　　燭淚¶
惜别終宵話不休煌煌燈燭照離愁蠟花本是無情物¶
特向人前也淚流¶
　　　拆鞦韆¶
畫柱青苔卧寂寥綵繩無計戀春嬌可憐明月梨花院¶
閒殺春風第一霄¶
　　　春信¶
<pb:KR4h0143_WYG_176-11b>¶
庾嶺梅花噴雪香灞橋煙柳弄鵞黄故鄉望斷無消息¶
獨倚東風雁數行¶
　　　柳睂¶
睡起紗窗對曉匳暫時初識逺山尖多情笑殺張京兆¶
應恐香螺涴玉纎¶
　　商挺¶
　　　水仙花¶
海上三山璧月明人間誰識許飛瓊秋風吹上青鸞背¶
<pb:KR4h0143_WYG_176-12a>¶
來散天香與素英¶
明月珠衣翡翠裳冰肌玉骨自清涼不隨王母瑶池去¶
來侍維摩病几傍¶
　李冶¶
　　　瀟湘夜雨¶
逺寺孤舟墮渺茫雨聲一夜滿瀟湘黄陵渡口風波暗¶
多少征人説故鄉¶
　　王磐¶
<pb:KR4h0143_WYG_176-12b>¶
　　　百門泉¶
濟南七十二名泉散處坡陀百里川未似共城祠下水¶
千窩并出畫樓前¶
半空風雨山頭樹十頃玻瓈水底天孤客南來無著處¶
相宜只有百門泉¶
　　王鶚¶
　　　至盱眙¶
盱眙山色勢巍然淮泗波光接逺天好景畫圗收不得¶
<pb:KR4h0143_WYG_176-13a>¶
都將勝事付吟篇¶
　　李昶¶
　　　寄王總管¶
華陽東下古梁州五馬旌旗擁上游腸斷寒江衣帶水¶
令人空望鎮南樓¶
　　布呼密¶
　　　過賛皇五馬山泉¶
相彼山泉源本清太平君子濯塵纓泠泠似與遊人説¶
<pb:KR4h0143_WYG_176-13b>¶
説盡今來古往情¶
　　劉因¶
　　　抱陽南軒¶
下瞰縣崖老木稠輕風毛髪散涼秋蒼苔白石夢初覺¶
霽月疎雲山欲流¶
　　　春景¶
病餘身世淡無情但覺春來暖漸生送客出門花已謝¶
問知昨日是清明¶
<pb:KR4h0143_WYG_176-14a>¶
　　　山家¶
馬蹄踏水亂明霞醉袖迎風受落花怪見溪童出門望¶
鵲聲先我到山家¶
　　　溪上¶
坐久蒼苔如見侵攜笻隨水就輕隂松風自厭灘聲小¶
雲影旋移山色深¶
　　　早秋¶
昨朝一葉見秋生今日千巖萬壑清欲借西風蘇病骨¶
<pb:KR4h0143_WYG_176-14b>¶
暫來石上聽松聲¶
　　　春盡¶
草閣垂簾晝掩扉客來知我出門稀鳥鳴淡與人相對¶
花落方知春已歸¶
　　　庚辰元日¶
曽記西湖酒一巵乾坤和氣入新詞六年未盡氷霜怨¶
又到春風滿面時(乙亥所作詞有春風花/柳消盡氷霜殘怨之句)¶
　　　下山¶
<pb:KR4h0143_WYG_176-15a>¶
翠霞騰暈紫成堆收盡雲煙酒一杯想見浮嵐在睂宇¶
人人知道看山回¶
　　　探春¶
道邊殘雪䕶頽牆牆外柔絲露淺黄春色雖微已堪惜¶
輕寒休近柳梢傍¶
　　　睡起¶
晩醉城南不記回虛簷髙枕藉莓苔酒醒涼意瀟瀟在¶
應是前山送雨來¶
<pb:KR4h0143_WYG_176-15b>¶
　　　山寺早起¶
松窗一夜逺潮生斷送幽人睡失明夢覺不知春已去¶
半簾紅雨落無聲¶
　　　萬壽宫館舍¶
來時殘雪㸃征衣落盡庭花尚未歸夢裏不知身尚病¶
春衫歸路馬如飛¶
　　　宿洪崖觀¶
雲山不受壯心降無限西風撼客窗應是夜深知月出¶
<pb:KR4h0143_WYG_176-16a>¶
却收風雨入清江¶
　　　雪嶺遇雨¶
天為西遊餉我晴野花啼鳥效平生今朝雪嶺初逢雨¶
應是郎山帶㡌迎(土人諺云郎山/帶㡌十日無道)¶
　　　故園寒食¶
一抔新土寄餘哀故老相邀信步來行到水西邨盡處¶
桃花無數未全開¶
　　　聞角¶
<pb:KR4h0143_WYG_176-16b>¶
人間無物比悠揚誰道一聲隨夜長餘哀到曉無尋處¶
吹作南湖十里霜¶
　　　新居¶
雪擁閒門儘未除小齋人道似禪居年來日厯無多事¶
只有求方與借書¶
　　孟攀鱗¶
　　　春浦帆歸圖¶
涵空水色碧於苔照眼山光翠作堆疑是桃花源上客¶
<pb:KR4h0143_WYG_176-17a>¶
輕舟天外得春來¶
　　張礎¶
　　　闗山風雨圖¶
山氣凝寒雨不開江濤拍岸雪成堆漁翁慣識風波惡¶
天際孤舟已早廻¶
　　陳祐¶
　　　琴臺書事¶
四郊麰麥接雲平緑野人家曉又耕怪得公堂人訟簡¶
<pb:KR4h0143_WYG_176-17b>¶
閭閻原有讀書聲¶
　　申屠致逺¶
　　　無絃琴¶
静空有物即縈心物象相忘趣轉深為報柴桑陶處士¶
無絃爭似更無琴¶
　　王惲¶
　　　梁園對月¶
兒時曽住汴梁城二十年來重此行一片鳳皇池上月¶
<pb:KR4h0143_WYG_176-18a>¶
向人還似舊時明¶
　　　春夜獨坐¶
讀書聲歇燭華殘潤入琴絃覺夜寒寂寞小窗雲影薄¶
隔簾梧葉雨聲乾¶
　　　同劉勸農彦和葛縣令祐之遊蒼谷口¶
四山遮盡外來風山崦人家不覺冬獨立蒼崖重回首¶
山形渾似入居庸¶
九龍分部中天雨何處癡蟠睡不開一勺鳳皇臺下水¶
<pb:KR4h0143_WYG_176-18b>¶
有時風雨洗天來¶
方山忽斷兩崖開中有蒼河自北來行出山門俱不見¶
玉龍翻作地中雷¶
地爐火在壁燈昬睡覺山堂笑語温豆粥一盂官事了¶
緩揺吟轡出山門¶
　　　遊棲巖寺¶
一徑縈紆入杳冥望川亭迥夕陽明欲知眼界寛多少¶
放出秦川似掌平¶
<pb:KR4h0143_WYG_176-19a>¶
　　　闗山秋霽圖¶
望京樓上晚凭闌長記居庸八月還一段紫煙吟不盡¶
枉分秋色與南山¶
　　　遊青蓮寺¶
上方曾閣倚晴煙回合諸峰聳碧蓮午枕不容詩夢就¶
天風吹雨下危巓¶
　　　顯宗墨竹¶
離離香粉淡爭妍莫作荒寒景趣看絶似承華宫檻畔¶
<pb:KR4h0143_WYG_176-19b>¶
春風和露濕闌干¶
　　　春江獨釣圖¶
渺渺春江碧若空一絲斜裊釣壇風富春莫擬幽棲穩¶
已在君王物色中¶
　　　山行雜詩¶
太行元氣老洪濛草樹風前帶潤容山色只宜差逺看¶
近移空翠上髙峰¶
西來遊宦半忙閒六日迢遥道路間回轉羊腸三百里¶
<pb:KR4h0143_WYG_176-20a>¶
天教馬上飽看山¶
　　　滕王蝶蟻圖二首(録一/首)¶
粉香金翠夢能甜細寫春悰入筆尖却恐尋香飛便去¶
六宫爭下水晶簾¶
　　　萬壽節同宋太常𢎞道出左掖門口號¶
禁漏穿花夜已央宫槐籠曉色蒼蒼殷勤一㸃東華日¶
先到紅鸞扇影光¶
隔夜端門分板位平明簪笏列鵷行紫雲低覆千官拜¶
<pb:KR4h0143_WYG_176-20b>¶
潤入金罏百和香¶
羯鼓聲髙吹管清九天合作鳳鸞鳴侍儀贊喝三成後¶
磬折齊呼萬壽聲¶
花映巖廊近紫宸宫官行酒過三廵共攜滿袖香煙出¶
散作都城十日春¶
對品班分玉笋行一時望拜殿西廂百官燕出宫闈靜¶
疎雨濛濛濕建章¶
　　　汴梁清明¶
<pb:KR4h0143_WYG_176-21a>¶
連日風沙此日晴東君有意作清明垂鞭醉入宫城去¶
一片傷心畫不成¶
　　　寒食日過隆德宫¶
當年陸海駭珍藏此日繁華墮渺茫春草不隨人事換¶
依然分翠入宫牆¶
　　　樓居春望圖¶
翠斂雙娥底事愁不縁春去落花稠歸鞍未得朝天信¶
望斷東風燕子樓¶
<pb:KR4h0143_WYG_176-21b>¶
　　　遊百家巖雜詩¶
月池懸溜落蒼崖巖竇分居可百家不羡碧瀾秋色好¶
倚天驚絶赤城霞¶
　　　太一宫¶
庭樹瀟瀟緑滿廊日長深鎖碧窗涼隔簾遥見秋來處¶
一葉輕黄墮井牀¶
　　　玉堂閒適圖¶
醉岸烏紗殿影東宫花低映酒波紅興來草罷長楊賦¶
<pb:KR4h0143_WYG_176-22a>¶
獨占髙槐灑晩風¶
　　　潤州¶
望空北顧無雙寺行入西津第一州江影隔山揺素練¶
行雲和夢鎖朱樓¶
　　　題錢舜舉畫梨花¶
掖西千樹鬧春華莫把芳容帶雨誇看取一枝横絕處¶
洗妝還是漢宫娃¶
　　　疎梅寒雀圖¶
<pb:KR4h0143_WYG_176-22b>¶
長記扁舟過武夷仙家梅竹滿清溪山禽盡日憐幽致¶
爭揀寒枝趁晩棲¶
　　　枯木寒鴉¶
枯樹寒梢凍欲冰野鴉翻影若為情錦鳩呼雨煙林外¶
紅杏香中過一生¶
　　王旭¶
　　　南湖道中¶
漠漠煙中小艇回芙蓉花外有軒臺平湖一目三千頃¶
<pb:KR4h0143_WYG_176-23a>¶
髙卧南風看雨來¶
氣涵雲水草堂虚莎末風來午夢餘起逐鄰翁上船去¶
藕花深處看扠魚¶
三年夢不到江湖慚愧煙波舊釣徒今日扁舟復何日¶
卧聽風雨鬧黄蘆¶
　　程鉅夫¶
　　　忽刺木御史還臺索詩二絶為别(録一/首)¶
曾此觀風慣土風老榕能識舊花驄如何又踏秦淮月¶
<pb:KR4h0143_WYG_176-23b>¶
不待炎州荔子紅¶
　　　十一日浯畬登舟¶
江清照見石粼粼貌得遊魚態度眞説與長年輕蕩槳¶
放他深處著潛鱗¶
　　　喬達之畫江山秋晩圖¶
别來事事可名家獨我空添兩鬢華天際有山歸未得¶
逺峰休著淡雲遮¶
　　　早行圖¶
<pb:KR4h0143_WYG_176-24a>¶
萬山迴合路紆縈獨䇿羸驂款款行却憶麻源三谷裏¶
畫橋攜酒聽溪聲¶
　　　趙大年小景¶
疋馬衝寒踏落花杏園深處曲江涯何如相對風軒坐¶
喚得漁船傍酒家¶
　　張孔孫¶
　　　風雨迴舟圖¶
風雨來時撥棹迴濟川心事有誰知停舟且做江湖夢¶
<pb:KR4h0143_WYG_176-24b>¶
浪静風恬未是遲¶
　　宋衜¶
　　　觀出獵¶
金鈚染血犬銜毛倒臂蒼鷹掣錦縧紅日下山秋塞闊¶
齊歌野樂陣雲髙¶
平原馬首雁行齊狡兔深藏鳥不飛環立傳觴人半醉¶
斜欹貂㡌雪中歸¶
　　圖克坦公履¶
<pb:KR4h0143_WYG_176-25a>¶
　　　春日雜詠¶
東風簾幕半塵埃歌舞臺空晝不開試問雙飛新燕子¶
今年社日為誰來¶
　　元淮¶
　　　小滿¶
子䂓聲裏雨如煙潤逼紅綃透客氊映水黄梅多半老¶
鄰家蠶熟麥秋天¶
　　　春詞¶
<pb:KR4h0143_WYG_176-25b>¶
繡被春寒掩翠屏家常只繫石榴裙鮫綃誤落花磚上¶
旋向沈香火上薫¶
　　　午寢¶
鸎來踏碎亂紅翻盡日簾垂晝永閒午睡覺來香味逺¶
金猊猶有鷓鴣斑¶
　　　南園新栁¶
萬縷依依帶嫩黄斜穿紅杏弄疎狂晝長舞得東風困¶
半倚鞦韆半拂牆¶
<pb:KR4h0143_WYG_176-26a>¶
　　　春閨¶
杏花零落燕泥香閒立東風看夕陽倒把鳳翹搔鬢影¶
一雙蝴蝶過東牆¶
　　　寒食¶
城西爛漫拆桐花珠翠郊原散綺霞試問溧陽新燕子¶
今年寒食又無家¶
　　　南圃杏花¶
燕脂萬㸃怯輕寒蓓蕾枝頭綘雪乾昨夜南園春雨過¶
<pb:KR4h0143_WYG_176-26b>¶
玉人曉起揭簾看¶
　　　北望¶
公餘信步上譙樓雲淡天低萬里秋遥望神州煙靄裏¶
夕陽紅處是𤓰州¶
　　　秋閨¶
團扇初隨碧簟收畫簾歸燕尚遲留閒階弄影穿明月¶
笑捻流螢説早秋¶
　　　天水鑑對月¶
<pb:KR4h0143_WYG_176-27a>¶
昨夜新霜釀曉晴晚霞入海耀南閩可憐天際鄉闗月¶
也到金囦照旅人¶
　　　南樓¶
向晚西風入翠微樓西一隙透斜暉寒蟬底事聲淒切¶
催得飛鴉打陣歸¶
　　郭昂¶
　　　宜春贈别¶
微茫煙浪浦帆開一曲琵琶淚滿腮江水不如湘水好¶
<pb:KR4h0143_WYG_176-27b>¶
送人東去復西來¶
　　方回¶
　　　過湖口望廬山¶
江行初見雪中梅梅雨霏微棹始迴莫道無人肯相送¶
廬山猶自過湖來¶
　　　春晚雜興¶
豈有邪溪父老錢無朝無暮在樽前櫻桃豌豆分兒女¶
草草春風又一年¶
<pb:KR4h0143_WYG_176-28a>¶
溪魚山筍佐新篘大勝長安上酒樓春老猶寒宿酲困¶
酴醿花下擁綿裘¶
城市塵埃不見詩西村東塢可尋誰夏前十日嘗新麥¶
恰是江南最好時¶
芳草茸茸没屨深清和天氣潤園林霏微小雨初晴處¶
暗數青梅立樹隂¶
　　　王干三嶺¶
澄練平臯水屈盤青蒼松櫟擁峰巒霜晴村落全如畫¶
<pb:KR4h0143_WYG_176-28b>¶
一見都忘上嶺難¶
　　　村女¶
青荷葉傘茜裙紅隨母歸寧省外翁莫笑梳妝未京様¶
兵餘猶見太平風¶
　　　飲歸¶
瀲灔紅深百盞澆醉歸不覺路迢迢臨分情味慇懃甚¶
暗遣人扶過畫橋¶
　　　過長安市¶
<pb:KR4h0143_WYG_176-29a>¶
算橘租菱小市譁堰頭橋尾約千家人家已盡無人處¶
時見芙蓉一岸花¶
　　　過崇德縣¶
枯柳無風影不揺敗牆頽屋意蕭蕭忽然喚醒承平夢¶
猶有紅闌夾畫橋¶
　　　曉發富陽縣¶
長山礲石片帆斜小雨初晴日眩沙回首遥看富陽縣¶
青煙低罩一叢花¶
<pb:KR4h0143_WYG_176-29b>¶
　　　江行大雨水漲¶
客路由來但喜晴山深何況更舟行孤篷酒醒三更雨¶
滴碎愁腸是此聲¶
　　　舟行青溪道中入歙¶
夜寒如覺有猿吟積翠重蒼萬壑深下水輕舟弦脫箭¶
盤山細路線穿針¶
刺桐花發草如藍欲卸綿袍翦紵衫一夜春霜忽如雪¶
江南天氣不宜蠶¶
<pb:KR4h0143_WYG_176-30a>¶
蕨拳欲動茗抽芽節近清明路近家五日緩行三百里¶
夾溪隨處有桃花¶
　　　春寒¶
燈節蕭條雷後雪花天料峭雨餘霜經旬不出無情緒¶
恰見鵞兒似酒黄¶
　　　櫻桃花¶
淺淺花開料峭風苦無妖色畫難工十分不肯精神露¶
留與他時著子紅¶
<pb:KR4h0143_WYG_176-30b>¶
　　　桐花¶
悵惜年光怨子規王孫見事一何遲等閒春過三分二¶
憑仗桐花報與知¶
　　　惜硯中花¶
花擔移來錦繡叢小窗缾水浸春風朝來不忍輕磨墨¶
落硯香黏數㸃紅¶
　　　清湖春早¶
樓上春隂覆曉雲一河天淨碧沄沄雨宜不驟風宜細¶
<pb:KR4h0143_WYG_176-31a>¶
閒倚䦨干看水紋¶
　　　三天竺道中¶
三天竺路漸平登髙似雷峰墖幾層山到無人行處好¶
松隂萬樹立孤僧¶
　　　清明大雪三日¶
半月雕梁燕子歸怯寒著盡舊綿衣何人醉眼西湖路¶
錯認楊花作雪飛¶
　　貟炎¶
<pb:KR4h0143_WYG_176-31b>¶
　　　隆德宫¶
林花細妥臙脂色水荇輕淤翡翠泥歌舞留連嫌晝短¶
樓臺縹緲覺天低¶
　　　讌集東平湖亭¶
北海樽前人似玉東原城下水如天滿眼荷花三百頃¶
採蓮人語隔秋煙¶
　　賈竹¶
　　　題天平谷六峰¶
<pb:KR4h0143_WYG_176-32a>¶
六峰聳翠白雲間頓使幽人眼界寛早晚隨師更深處¶
杖挑明月一輪寒¶
　　王鼎¶
　　　游林慮山¶
燕子來時春色賒海棠開盡未還家醉眠不覺東風惡¶
吹起布帆滿路花¶
　　戴表元¶
　　　湖州¶
<pb:KR4h0143_WYG_176-32b>¶
山從天目成羣出水傍太湖分港流行遍江南清麗地¶
人生只合住湖州¶
　　　西興馬上¶
去時風雨客悤悤歸路霜晴水樹紅一抹淡山天上下¶
馬蹄新出浪花中¶
　　　蝴蝶¶
春山處處客思家淡日邨煙酒斾斜蝴蝶不知人事别¶
繞牆閒弄紫藤花¶
<pb:KR4h0143_WYG_176-33a>¶
　　　夢中作¶
晴霞冠嶺朝紅潔新漲連空晚緑酣惆悵春風倦遊夢¶
木蘭亭上望淮南¶
　　　題江干初雪圖¶
斷樹寒雲古岸隈漁翁初撥小船開看渠風雪忙如許¶
還有魚兒上釣來¶
　　　題趙大年蘆雁¶
寒更索索警霜叢兄弟當年意自同猶是江湖太平處¶
<pb:KR4h0143_WYG_176-33b>¶
未妨沈著卧秋風¶
　　　感舊歌者¶
牡丹紅豆艶春天檀板朱絲錦色牋頭白江南一樽酒¶
無人知是李龜年¶
　　　桃花寺石臺¶
臺前藤蘚碧交加臺下清流直又斜待得丹成知幾日¶
春風隨分野桃花¶
　　　過姑蘇¶
<pb:KR4h0143_WYG_176-34a>¶
水天彌望接青蕪雲氣漫漫近又無一色好風三百里¶
挂帆安坐過姑蘇¶
　　仇逺¶
　　　題李成寒雅圖¶
老樹枯苔雪乍晴飢烏飛集噤無聲蒺藜沙上花開早¶
且讓春風與燕鶯¶
　　　題趙松雪迷禽竹石圖¶
錦石傾欹玉樹荒雪兒無語戀斜陽百年花鳥春風夢¶
<pb:KR4h0143_WYG_176-34b>¶
不是錢塘是汴梁¶
　　　題和靖先生觀梅圖無懷上人徴予作¶
癡童臞鶴冷相隨笑指南枝傍小溪到處一般香影色¶
孤山只在斷橋西¶
　　　趙子昂陳仲美合作水鳬小景¶
良工苦思可心降底事文禽不解雙欲採芳華波浪闊¶
芙蓉朶朶隔秋江¶
　　　岊山¶
<pb:KR4h0143_WYG_176-35a>¶
岊姥峰髙翠倚天洮湖春水緑無邊不知楊柳蒹葭外¶
何處泊君書畫船¶
　　　閒居十詠(録六/首)¶
鶯花韋曲舊時遊老去閒情已五休却笑東風無檢束¶
又隨飛絮過南樓¶
鳥雀喧啾未肯棲狂風吹樹影離披屋邊尚有斜陽在¶
更看山人一局棋¶
風挾濃雲起礮車捎窗雨脚亂如麻山中茅屋應安穩¶
<pb:KR4h0143_WYG_176-35b>¶
不向溪聲送落花¶
新竹修修緑覆牆讀書門外亦隂涼道人清福不肯受¶
却入西山看夕陽¶
茶甌紗㡌慣迎賔不是詩人即道人細雨斜風君莫出¶
緑雲門外有紅塵¶
珠簾玉柵綺羅叢猶有承平京洛風飲罷歸來遊騎少¶
一庭明月夜方中¶
　　　泊桐鄉¶
<pb:KR4h0143_WYG_176-36a>¶
雪晴霜樹勝春紅回首臨平杳靄中正是詩人棲穩處¶
青山明月滿歸篷¶
　　白珽¶
　　　湖居雜興八首(録七/首)¶
御舟初出賞春菲傳是諸王與后妃香霧漸深蓮幕暗¶
日斜惟見澹黄衣¶
脈脈吹香屋角梅背風移燭小簾開鳳城幾日元宵近¶
一片簫聲水上來¶
<pb:KR4h0143_WYG_176-36b>¶
龍舟曉發斷橋西别有輕舟兩兩隨春色可人晴較穩¶
酒家爭出柳梢旗¶
相國平泉水竹居呉中花石世間無遊人馬上休回首¶
一半春風在裏湖¶
雨後林塘夏亦秋一葫蘆酒在船頭醉來深入荷花去¶
卧看青天飛白鷗¶
三賢猶得仰髙風冠服雖殊氣味同後五百年無繼者¶
桃花含笑夕陽中¶
<pb:KR4h0143_WYG_176-37a>¶
萬樹芙蓉兩蕊宫秋風開遍水邊叢白牆遮盡紅牆出¶
只見紅牆一半紅¶
　　胡長孺¶
　　　題風雨漁舟圖¶
細柳新蒲春已滿飄風急雨亂如顚漁人若解忘魚意¶
繫却扁舟卧碧煙¶
　　龔璛¶
　　　天平道中¶
<pb:KR4h0143_WYG_176-37b>¶
鼓聲依約分魚市不負儂家白酒鮮秔稻新秧及時插¶
苧衣清楚入梅天¶
　　袁易¶
　　　首夏村居雜興¶
穿徑幽篁破嫩苔遶池漲緑潑新醅黧黄梢蝶驚還起¶
翠碧窺魚去復來¶
緑樹荆扉晚更幽鱸魚菰菜近堪求故人有興能尋我¶
但覓呉淞欲盡頭¶
<pb:KR4h0143_WYG_176-38a>¶
　　　湖上即事¶
浙東山色渡江青眼底新詩向此成天盡雲低看鶻落¶
日斜風細待潮生¶
　　　題畫黄葵¶
憶昔戎葵花下飲金杯春灔緑鬟欹秪今花似金杯側¶
獨對西風詠折枝¶
　　　陳仲淵别室¶
琴中流水瀾翻落畫裏秋山雜沓開更欲移牀傍修竹¶
<pb:KR4h0143_WYG_176-38b>¶
卧看飢鶴啄莓苔¶
　　章彬¶
　　　白鷴¶
草暖蘋香月上遲白鷴黄雀往來時雲山隔斷一千里¶
日日相過人不知¶
　　趙時逺¶
　　　四景詩和孫僉判頴叔韻(録二/首)¶
　　　　荻塘柳影¶
<pb:KR4h0143_WYG_176-39a>¶
　午天雲淡日遲遲水面長修帶影垂不是纎腰渾不定¶
　自縁無力受風吹¶
　　　　　禪院荷風¶
　荷風細細晚生涼暑氣氤氲入座香飲盡碧筒人笑語¶
　花邊驚起睡鴛鴦¶
　　　陸鵬南¶
　　　　晚涼湖上¶
　唳鶴灘頭水拍天養魚池上月籠煙眼前好景無人管¶
<pb:KR4h0143_WYG_176-39b>¶
　時有漁舟泊柳邊¶
　　　石巖¶
　　　　題米元暉五湖圖卷¶
　曉窗白髮戰西風一笑青雲往事空惟有南山是知已¶
　相逢多在畫圖中¶
　¶
　¶
御選元詩卷六十八¶
