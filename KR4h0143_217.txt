# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:46.220684
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷二十
<pb:KR4h0143_WYG_217-1a>¶
　欽定四庫全書¶
御選明詩卷二十¶
　　五言古詩五¶
　　　陶琛¶
　　　　過徐良夫耕漁軒次倪元鎮韻¶
　西山久思往經春復逾秋迴看岸傍樹尚繫烟中舟日¶
　月倐飛騰不異川波流至今逺游興浩然殊未休東風¶
　江上來沄沄水生洲便欲引雙屩飛行紫巖頭如何苦¶
<pb:KR4h0143_WYG_217-1b>¶
　蹉跎徒睇雲路修谷鳥在林杪鳴聲亦相求今君展清¶
　讌胡不邀同逰開館集羣彦翩翩文采優相逢尚難得¶
　况兹旬日留懽然對樽爼情意兩綢繆嗟彼丘壑賞豈¶
　頋茅茨幽愁來發清詠獨倚城南樓¶
　　　　題徐良夫耕漁軒¶
　朝耕在東皋暮漁入西渚匪惟衣食營適此自成趣平¶
　湖映明月膏腴亦滋雨荷鋤肆微勤操舟更容與所欣¶
　生物遂不計力勞苦耦耕二三叟可以為儔侣文史雖¶
<pb:KR4h0143_WYG_217-2a>¶
不通田事亦能語有時烟水間去來更無阻每見波上¶
鷗飄然欲輕舉歸來愒軒下再喜尊有醑妻孥走我前¶
梨栗飣盤爼一觴聊自進且復慰情緒願兹終餘生達¶
者何足取¶
　　余震¶
　　　九月卄一日偕范孟學李徳與訪徐良夫耕漁¶
　　　軒是夕乗月過溪寺登擁翠方丈分韻得下字¶
商猋發清秋孤月耿深夜𤣥賞悟真情况兹幽林下蕭¶
<pb:KR4h0143_WYG_217-2b>¶
蕭殘葉飄瀏瀏飛湍瀉驚鵲鳴髙枝流螢遶空榭芳絃¶
既已歇佳詠豈云罷復與道人期逍遥宿精舍¶
　　　月下聞琴別邵先生包秀才¶
孤光澹燈室微烟繞香几誰彈膝上琴夜半離聲起瑟¶
瑟度涼風泠泠寫秋水流音松竹外却憶空山裏¶
　　吴中¶
　　　白鶴山¶
吴興多名山兹峰特竒秀不知自開闢隂陽幾昬晝云¶
<pb:KR4h0143_WYG_217-3a>¶
有未髭僧𠖇棲刻蓮漏香臺儼有在祥室已新搆松下¶
伏神龜竹間走飢鼬白鶴不受招仙蹤亮難究伊昔屢¶
登臨空翠濕衣袖窮&KR0679;不知疲幽討寧嫌逗巖扉與澗¶
户一一為重叩和詩寄山靈餘生敢多又¶
　　沈應¶
　　　題深翠軒¶
葺茅面逺峯開扉在深樹緑葉映圖書春隂滿庭宇我¶
記昔來遊林蘿乍收雨掃塵坐青霞焚香酌芳醑俄然¶
<pb:KR4h0143_WYG_217-3b>¶
鳥驚喧零亂舞翠羽夏景信已闌此地未知暑翛翛涼¶
籟吟似應琴中語意適念慮清徘徊不能去¶
　　吴倫¶
　　　苕溪春曉圖¶
夜聴溪上雨曉看溪上山雨歇山更佳尚在空濛間白¶
雲掩疎鐘緑樹迷逺島居人想未起村村自啼鳥¶
　　　賦得秋江送別¶
秋隂日易夕江空嵗云晏惻惻傷物情悽悽屬昬旦聳¶
<pb:KR4h0143_WYG_217-4a>¶
秀林際峰流響雲中鴈烟蕪銷逺緑霜楓炫餘粲時芳¶
遞衰榮人事更聚散方敦金蘭契遽念蠨蛸歎夙駕嚴¶
霜寒晨起明星爛揚船子夷猶伏枕我羇絆那知惜暌¶
離矧復值憂患愁吟不成章一辭媿能賛¶
　　方孝孺¶
　　　齋殿觀書恭侍閒燕且承賜文嘉勞無任感服¶
　　　謹賦詩一首以抒下情¶
無為運王化虚静契天心神情既昭朗外誘安能侵齋¶
<pb:KR4h0143_WYG_217-4b>¶
居閱道妙端拱肅冠襟超然萬彚表儼若上帝臨竹素¶
粲盈前羣言恣窺尋遐思自知要博采仍鈎深嗜古忘¶
飢渇好善踰球琳𠖇觀㑹衆理抗志珍分隂俯仰周乾¶
坤眸息貫古今人爵已莫並天貴誰能任賑窶散倉粟¶
贖人捐府金政教洽四境蒼生歌徳音文昭聖明喜誠¶
格鬼神歆陋儒荷龍光避席瞻旒簮垂歡恵顔色灑翰¶
嘉忠忱瀚海茫無涯豈復資蹄涔譬彼一簣土寧補泰¶
華岑受恩徒傍徨憂懐鬱欽欽鴻勲希旦奭令名仰回¶
<pb:KR4h0143_WYG_217-5a>¶
參日新崇大業濟世同舟霖¶
　　　休日奉陪蜀府諸公宴集¶
居閒歎時邁閱世知才短頻為觀國遊每覺歸期緩羣¶
公盡耆英過従殊恨晚他鄉親故稀骨肉不在眼非資¶
談詠歡孰使離情展大藩仰仁哲政化崇寛簡長日自¶
優㳺兹辰况休澣牲醪出珍賜果蔬随物産一觴偶相¶
酬萬慮皆可遣貴同周士肆狂笑晉人孏語樂天趣深¶
心清市塵逺新秋欣已至毒暑行將㫁靈雨席上來微¶
<pb:KR4h0143_WYG_217-5b>¶
涼座中滿明時古難遇良㑹世所罕各勉存令猷垂聲¶
繼伊管¶
　　　閒居感懐¶
鳴鳩知天雨乾鵲知天風蟋蟀最無知亦悲年運窮云¶
何當世士憒憒温飽中變故如波濤浮湛安所終¶
鳳随天風下暮息梧桐枝羣䲭得腐䑕笑女長苦飢舉¶
頭望八荒黙與千秋期一飽亮易得所存終不移¶
乗時功易立處下事少成君看蕭曹才豈若魯兩生賢¶
<pb:KR4h0143_WYG_217-6a>¶
豪志大業舉措流俗驚循循刀筆間固足為公卿¶
竊竊衆所憂不踰衣食間孰知温飽外可憂非一端賤¶
憂道難行貴憂名不完誰能㫁棄此自樂如孔顔¶
　　　上已約友登南樓¶
生意忽滿眼不知春淺深良朋曠嘉㑹濁酒難孤斟迢¶
迢城上樓髙朗宜逺臨曷不一舉趾縦望淵與岑逍遥¶
羣動表舒豁萬古心古人已寂寞繼者應在今藴真有¶
至樂外慕非所欽願言領衆妙無為鬱冲襟¶
<pb:KR4h0143_WYG_217-6b>¶
　　　偶爾遣意奉呈同學諸君子及示叔貞秀才¶
累物擾靈府澹然無所為家貧自鮮營萬事俱不知食¶
祿餘一斗粗給菜與糜秫田亦糞耕有酒供四時門多¶
儒雅客暇則斟酌之相對靡俗言共談止詩書遐情或¶
深契歡笑同解頤孰謂千古逺其人如在兹於心有至¶
樂天地亦可遺未知軒裳貴詎識勢位卑彼美要路仕¶
賢勞耀輕肥窮通各有適寧論是與非¶
　　　感橙樹有作(并序/)¶
<pb:KR4h0143_WYG_217-7a>¶
　　秋林道傍有橙樹處荆棘中不知幾何年㑹增置¶
　　驛舍芟夷堂基斧斤㡬及遇識者知其為果實之¶
　　美也獲免築室既成正值窓牖間結實纍纍然可¶
　　愛過而見焉感而為之賦詩¶
橙生蜀山裏蕪没荆棘場荆棘忽翦除孤根虞見傷幸¶
遇識者顧扶植不忍戕築室適在兹窗牖正相當花垂¶
素雪盛葉茂青雲張方秋氣盛肅原野飛早霜衆木不¶
復榮百草已罷芳纍纍枝間實爛爛半青黃摘置樽爼¶
<pb:KR4h0143_WYG_217-7b>¶
間几席有餘光豈惟巴人羡南服亦罕嘗嵬峩帝王宫¶
異味來萬方何以解煩渇甘酪間蔗漿此物儻前陳玉¶
食益馨香可令積疢蠲坐見人情康惜無先容者盱彼¶
塗路長遇世良有㑹處己貴安常嵗寒善自保用舍随¶
行藏¶
　　　栽柏¶
迂拙乖世用每藴無窮思取效非目前逺與千載期翠¶
柏信良材成長計功遲兹晨斸烟雨移動盈尺姿清廟¶
<pb:KR4h0143_WYG_217-8a>¶
嚴潔地聖靈㑹於斯豈無杞栁輩不足當堦墀殷社夙¶
所尚古制非人為先師實殷人植此理固宜但恐枝榦¶
弱不耐風霜欺培䕶茍無失終見盛大時五年過人長¶
十年齊桷榱百年必合抱根深柯葉滋青霄泊鸞鳳厚¶
土蟠蛟螭豈特傲寒暑將堪閲興衰所托况得所永免¶
斤斧危既膺頋盼榮復與翦伐辭寥寥百世後神物相¶
扶持何必為棟梁乃見才氣施流光若飛翰時代易推¶
移行看好古士追説種者誰我生素多病中嵗早孱羸¶
<pb:KR4h0143_WYG_217-8b>¶
待為鶴髮翁見女凌雲枝志士用心者濩落為世嗤何¶
如羣兒巧插槿紛成籬¶
　　　次鄭好義見貽韻¶
赤驥困皁櫪垂頭避駑駘王良振長轡蹴踏風雨開古¶
來功名際何代無竒才當其未遇時誰免蒙塵埃丈夫¶
亮有命勿使心顔頽¶
幼安老丘壑千載想高情鄙哉華子魚軒冕良可輕功¶
名世不少孰與節義并至樂有天貴茍得非吾榮臨風¶
<pb:KR4h0143_WYG_217-9a>¶
發長歎欲為智者評¶
　　　題山水¶
昔隱林壑中不知林壑美今來在城闕見之心輙喜楓¶
林新受霜茅茨隔秋水安得呼扁舟遨逰五湖裏¶
　　　楊栁渡¶
殘月渡遥天涼風在髙樹人行野色分鳥囀巖光曙川¶
平愜幽眺勝境遺塵慮日出小舟横依依楊栁渡¶
　　　宿夾江寺¶
<pb:KR4h0143_WYG_217-9b>¶
窓開覺山近院涼知雨足淡月透疎櫺流螢度深竹心¶
空慮仍澹神清夢難熟起坐佛燈前閒抽易書讀¶
　　　追次文公先生嵗暮宴集韻¶
靈臺湛無為一念寂不起外物紛相交飛揚千萬里哲¶
人善操養淵澄復山峙所期天爵修詎以貧賤恥豈無¶
華軒客膏粱飫頑鄙道義竟無聞放浪徒自喜滔滔従¶
俗化悄悄為誰美知言世所難感歎何時已¶
賢豪居廟堂四海為興起時乎有不遇淳風化閭里用¶
<pb:KR4h0143_WYG_217-10a>¶
為江湖流處作喬嶽峙所逢異通塞内省無欣恥紛紛¶
夸毗輩患失誠足鄙屈身營所欲易愠復易喜人生貴¶
聞道外物豈真美千載簞瓢生令聞傳不已¶
　　　鄰父攜酒相飲¶
夷恵俱可慕清和合天真汨予流俗中豈暇思古人抱¶
拙恥為佞遇物展殷勤雖無失己尤事過每自嗔鄰翁¶
偶相訪延坐列主賔為言秫田登願我嘗其新巨榼傾¶
濁醪雞黍雜前陳持杯强歡飲禮率意態親頋予寡徳¶
<pb:KR4h0143_WYG_217-10b>¶
業無以給比鄰何階及爾輩媿此風俗淳酒酣述往事¶
所歴多苦辛却憶全盛時無言指蒼旻世運有隆替𤣥¶
造豈不仁父老且少安汝本三代民九重敦政教萬㡬¶
盡經綸行當被嘉澤鼓舞歌聖神¶
　　　巾山晨望柬錢克温¶
月落江水明疎鐘發林杪濛濛山氣合歴歴川光曉妙¶
静𤣥化機縦意羣動表悠然悟真趣忽覺天地小是身¶
本無累萬事相紛擾願識經世情于兹共幽討¶
<pb:KR4h0143_WYG_217-11a>¶
　　　閒居偶題¶
雨歇堦草浄鳥鳴叢竹中偶無輪鞅過遂與山林同晞¶
髮庭際日振衣松下風自非捐世故誰得此相従¶
　　　勉學詩¶
驅車入東雒策馬上西京所過何表表莫非公與卿旌¶
旄出廣路百步辟人行前驅與後擁不絶如雷轟人生¶
處困阨孰不思寵榮此途良足樂此任苦不輕丈夫誓¶
許國身作萬里程永懐鼎足戒毋使公餗傾¶
<pb:KR4h0143_WYG_217-11b>¶
　　　次王仲縉感懐韻¶
東京多節士我懐管幼安騰身風塵表寵禄寧肯干子¶
魚不相諒髙位屢超遷腐䑕欲見汚聞之媿心顔皜皜¶
由夷姿迥出兩漢前彼哉阿世者變滅同飛烟榮華神¶
所戲貧賤節斯完此道匪難知胡為人不然¶
　　　嵗除祭先奉懐家兄次文公先生病中呈諸友¶
　　　韻¶
日月行不息我亦少安居違家今㡬何忽復五載餘微¶
<pb:KR4h0143_WYG_217-12a>¶
官誤人事解令親者疎每思別時語不見空中書及兹¶
嵗將䦨感歎正躊躇祀先具薄奠撫已懐厥初觴酒豈¶
云乏獨酌悶難袪寧當解組去御子花間車¶
　　練子寧¶
　　　題黄彦成雲林小隠¶
有客素肥遯幽居愛林廬結屋依陋巷種樹遶城隅浮¶
雲南山來清隂覆其閭老栁帶寒色芳蘭露春腴窓深¶
不知曉樹密室自虚甘貧意自適守道樂有餘娱賔非¶
<pb:KR4h0143_WYG_217-12b>¶
旨酒飽食但園蔬流水赴大壑翔禽戀髙株物性各有¶
遂誰能常晏如¶
　　黄觀¶
　　　題江貫道長江圖¶
離離衆樹深靄靄孤雲碧山色望難窮江流浩無極漁¶
歌逺渚昬鳥下平蕪夕惆悵涉風波扁舟何處客¶
　　周是修¶
　　　寓言¶
<pb:KR4h0143_WYG_217-13a>¶
隂陽分畫夜輪運浩無窮時物更代謝孰知𤣥化工人¶
生如夢寐即寤永成空幽觀衰榮朕往復邁旋逢鄙夫¶
昧達識眇然随所終賢豪關世運用舍合中庸進由吾¶
大道退厲吾清風載歌紫芝曲不愧商山翁¶
　　程本立¶
　　　雪佛碑¶
天花隂墜空平地忽三尺異哉西方神現此水精域胎¶
非託摩耶意叵勞刻書乃瞻白玉相安用黄金飾一洗¶
<pb:KR4h0143_WYG_217-13b>¶
熱惱心悉依清浄力紅日起扶桑終焉化無跡其無本¶
非空其有亦非色君看東逝波滄海不可測我來鳳凰¶
溪古寺久荆棘摩挲雪佛碑碑㫁字莫識金石亦已壊¶
况非金石質萬事等幻影感之三歎息¶
　　　贈商潜戴珪¶
釣澤可物色力田亦名科疇云山林士不為漢網羅有¶
客善沈晦古鏡垢弗磨行貨區寰中逺遊笑且歌驅車¶
太行坂捩柁楊子渦雪濤接溟涬空翠亘嵯峨險途亦¶
<pb:KR4h0143_WYG_217-14a>¶
良苦勝覽不既多得酤百錢酒輙使兩頰酡乾坤一睥¶
睨萬物如爾何我昔巖壑居幽期結雲蘿今悲白黒染¶
豈幸青紫拖夷門官舍冷愧爾頻來過將詩勿浪傳為¶
我自吟哦¶
　　　出洛陽城¶
輓輈上天津伊闕當我前連峯左右起奔走相後先古¶
來五嶽内嵩髙極中天儀刑正四表襟帶流三川河山¶
固王室豈直金城堅漢業此中興周都竟東遷壯遊快¶
<pb:KR4h0143_WYG_217-14b>¶
一覽遺跡悲千年穨垣舊誰築野蔓栖朝烟¶
　　　桐溪¶
梧桐䕃清溪溪水波粼粼上有五色鳥下有黄金鱗秋¶
雨洗白石春風生緑蘋願學羊裘子時來垂釣緡¶
　　劉璟¶
　　　龜峰春意¶
振策陟龜峰極目散煩襟攀蘿越巘㟧觀竒擁嶔岑氣¶
和濯柔荑景淑恱鳴禽澹薄白日輝游漾輕雲隂予情¶
<pb:KR4h0143_WYG_217-15a>¶
亦何欲物理諒可尋芳菲三春意贔屭千年心持此較¶
貞脆因之寄知音¶
　　髙遜志¶
　　　寄陳彦博奉常¶
雨收山氣佳日入川光暝岸幘倚孤松飄蕭發清興花¶
藥紛滿畦桑麻鬱成徑西林宿鳥歸前溪漁榜定曠望¶
絶人踪坐愛郊原静撫景念徂春思君一觴詠¶
　　　題燕文貴秋山蕭寺圖¶
<pb:KR4h0143_WYG_217-15b>¶
野性樂山水廛居違素心蕭然困疲役胡能遂幽尋恒¶
思愜所適勝槩恣登臨秋清景尤曠蒼翠列遥岑霜餘¶
委蔓草孤秀愛雲林畸人寡諧俗結宇丹崖隂浮念不¶
煩遣寂寞契冲襟况復邇蕭寺禪誦有遺音簞瓢足自¶
老簮組知難任披圗憶所歴閱嵗茲已深景物匪殊昔¶
但傷華髮侵何當脱塵躅歸休期自今¶
　　　燕穆之楚江秋曉圗¶
曨曨曙光啟渺渺楓江白天空爽氣清露滴千峰碧微¶
<pb:KR4h0143_WYG_217-16a>¶
茫雲夢渚迢遞潯陽宅五栁髙且疎涼風起蕭瑟河漢¶
縦復横分眀見秋色翩然鶴夢醒孤舟正攜客¶
　　　適興¶
神理固莫測闔闢無時停萬物盈兩間森然咸委形榮¶
悴従大化胡為勞其生悠悠念往時飛空如流星先哲¶
邈難逮撫已空無成嚴霜被中園蔓草猶青青晨夕自¶
游目亦足陶吾情¶
　　鄭桓¶
<pb:KR4h0143_WYG_217-16b>¶
　　　翩翩紫鳳雛贈方希直赴漢中教授¶
翩翩紫鳳雛羽翮備五彩徘徊千仞翔餘音散江海於¶
焉覽徳輝濟濟鏘環珮天門何嵯峨羣仙久相待晨沐¶
晞朝陽夜息飲沆瀣如何復西飛去去秦關外岐山諒¶
匪遥啄食良自愛終當巢阿閣庶以鳴昭代¶
　　林右¶
　　　題植芳堂¶
雅心慕幽潔蒔芳此堂隂端居寡俗好庶得觀物心菀¶
<pb:KR4h0143_WYG_217-17a>¶
彼徑寸苗弱質恐不任靈雨及時降春榮萋以森晨興¶
荷吾鉏逍遥步前林俟時冀采采敢使蕪穢侵靈均世¶
云逺髙蹤邈難尋興言遺逺者媿匪瑶華音¶
　　郭鈺¶
　　　夜坐¶
庭虚初月上樹響微風入棲鵲聴猶驚流螢堕還拾沉¶
沉寒漏緩隠隱餘鐘急坐久不知疲涼衣露吹濕¶
　　　晚坐¶
<pb:KR4h0143_WYG_217-17b>¶
宴坐庭樹夕悠然愜清賞月生微影横風入繁枝響啾¶
啾歸鳥集隠隱疎星上倐爾朝復昬流光遞來往¶
　　　題盛懋畫¶
逺島映微紅疎林帶寒緑石上一柴關溪邊兩茅屋輕¶
風花落地細雨雲歸谷側耳試閒聴疑聞紫芝曲¶
　　　對雨有懐方内翰¶
小齋頗幽僻窓扉亦宏敞新槐簷上緑細草堦下長輕¶
紈散煩溽覃葛生清爽寂無人事喧但愛雨聲響涼飇¶
<pb:KR4h0143_WYG_217-18a>¶
動蕭瑟薄靄生莽蒼悠然發孤咏笑歌自鼓掌緬思同¶
心人吟懐共清賞¶
　　唐之&KR0008;¶
　　　㑹慶堂¶
飄飄山上雲乃在谷中藏風吹萬里去何當還舊鄉阿¶
翁昔居鄉黒髮坐髙堂手栽堂前樹日夕望陰涼不意¶
偶飄逐雲路浩茫茫阿翁今來歸樹已如人長閭里相¶
慶賀出入有輝光東畎種菽粟西畎種稻粱南畎種管¶
<pb:KR4h0143_WYG_217-18b>¶
麻北畎種柔桑收稻持作飯采桑持作裳上以輸井稅¶
下以奉蒸甞阿翁有兩兒兩兒復有郎蟄蟄宅中居婉¶
婉有義方阿翁升堂坐子孫列兩傍阿翁出門去板輿¶
相扶将日入始言歸侍婢獻羮湯人生貴慶樂此樂殊¶
未央傳與翁後人守之慎勿忘¶
　　　石鼓詩(并序/)¶
　　洪武丁夘秋九月余在燕城觀石鼓因賦四十韻¶
　　己巳三月鄉友趙撝謙氏持墨本來京師俾余録¶
<pb:KR4h0143_WYG_217-19a>¶
　　諸卷尾¶
郡學舊辟雍中有岐陽鼓古今所聞十左右各惟五離¶
離大星隕兀兀壊雲補纍纍營竈減落落陳沙聚質若¶
切𤣥玉制若覆冷釜氣若鎔五金文若㫁釵股孤峯割¶
秋瘦千葩耀春嫵森嚴列戈矛爾雅冠章甫厓冰溜静¶
懸海暖浪掀舞摧輈半折軸敗舫或遺艣小龍彭蠡歸¶
大鵬扶揺舉㫁苔明碎錦古墨漬潤礎思昔委秦郊雷¶
電驚草莽耒牛礪其角鑿臼加以杵幸今依黌宫星日¶
<pb:KR4h0143_WYG_217-19b>¶
照廊廡圭璧遜其儀爼豆與之伍脱非天意憐或是神¶
明祜深簷白晝永老屋祥鸞翥晴連畫㦸隂冷濕宫牆¶
雨諸生獲講解髦士資訓詁啟鑰煩豎閽搨本利商賈¶
韋辭表姬周韓語懐李杜雄章迭鏗鍧遺恨寄酸楚紛¶
紜歐蘇作詰屈薛鄭譜稱評雖靡定仿像詎非古鯫生¶
千載下匏繫三江滸神徒馳周南足不出城府適従遼¶
碣役遂作幽燕旅平生慕竒聞一日獲嘉覩初臨色愈¶
莊欲狎氣斯沮如親至東都揖讓申與甫如親與田獵¶
<pb:KR4h0143_WYG_217-20a>¶
搏攫兕與虎如虚藜莧腹烹太牢肥羜如洗蜩蟬耳聆¶
笙磬柷敔羇愁破昬懵喜氣泆眉宇時維躔夀星嵗甲¶
在彊圉天寒號䲭梟城荒茂禾黍宗周本余懐覽古亦¶
天與摩挲重圗訓䠞蹜愧庠序聊陳曹鄶風式繼韓蘇¶
武¶
　　解縉¶
　　　墨菊¶
春苗茁芽露貞脆無異姿濯濯等鮮妍猗猗競華滋秋¶
<pb:KR4h0143_WYG_217-20b>¶
風颯然至殞落紛蓬茨獨兹異衆草烈士當艱危佳色¶
不為豔貞心常自持稟性夙已空造化無容私¶
　　楊士竒¶
　　　漢江夜泛¶
泛舟入𤣥夜奄忽越江干員景頽西林列宿粲以繁凝¶
霜飛水裔回飇蕩微瀾孤鴻従北來哀鳴出雲間時遷¶
物屢變㳺子殊未還裋褐不掩脛嵗暮多苦寒悠悠念¶
行邁慊慊懐所歡豈不固時命苦辛誠獨難感彼式微¶
<pb:KR4h0143_WYG_217-21a>¶
詩喟然興長歎¶
　　　同蔡尚逺尤文度朱仲禮楊仲舉蔡用嚴㳺東¶
　　　山¶
步出城東門逍遥望雲巘累月懐佳逰兹晨遂登踐梵¶
宇繞層阿飛樓淩絶峴方塘涵湛碧喬林茂敷衍繁翳¶
幽莫通丰茸紛不翦攀磴窮髙躋縁逕屢回轉是時微¶
雨收輕霞澹舒巻睇遥素横川俯夷緑盈畎陟降體自¶
便頋睇心已緬况接曠士言復偶釋子辯析空理弗昧¶
<pb:KR4h0143_WYG_217-21b>¶
違喧抱逾展何因此間棲永令浮慮遣¶
　　　永豐曽氏龍潭¶
開軒面澄潭潭水緑於染其下蟠蛟虯四時興有渰嘉¶
樹羅葱蒨煙霞互舒斂晴漪漾春牖涼颸含暑簟俗轍¶
謝經過書巻恒不掩探微心有得行素道無歉消揺視¶
天宇油雲馳舟冉庶跂沂上樂誰當歎與㸃¶
　　　題劉逸人樂耕巻¶
理生雖異業居世皆有務治本既在兹食力余所慕九¶
<pb:KR4h0143_WYG_217-22a>¶
扈春始鳴興言向田墅初來正溝塍爰方藝禾黍雖有¶
耘耨勞三時足甘雨嵗功聿已成屢豐報田祖儲峙何¶
必多取具充寒暑有酒可同歡時時㑹鄰父既醉去悠¶
然登髙睇平楚一為擊壤謡㳺心緬千古¶
　　楊溥¶
　　　宣徳丙午扈駕巡邊途中感興¶
膏車度重關童關路漫漫兩廂既充軔四牡何盤桓翹¶
首望前軌迢迢不可攀任重難為力臨歧發長歎¶
<pb:KR4h0143_WYG_217-22b>¶
　　　楊思敬東郭草亭燕集¶
芝蘭本同氣桃李自成蹊感彼嵗易邁肯與心賞違迢¶
迢禁城東桑麥連重畦聨轡縦遐覽我懐浩無涯恵風¶
煦澄景微雨浥芳姿人生有至樂舉觴歌於斯¶
　　黄淮¶
　　　雜詩¶
蒿蓬相因依飄飄逐風起風力有時息零落在泥滓蘭¶
蕙幽且清揚輝被芳沚白露凝為霜華葉亦披靡蒿蓬¶
<pb:KR4h0143_WYG_217-23a>¶
何足歎嘅此蕙與蘭蘭衰有餘馥猶足奉君歡¶
　　李至剛¶
　　　題王孟端送行圗¶
汀洲杜蘅歇南浦西風生美人鼓蘭楫路指江南行南¶
行向何許東望吴松去吴松秋水多緑遍芙蓉渚渚外¶
九龍山山邊三泖灣人家臨水住日暮采菱還采菱歌¶
易㫁送子愁零亂愁來可奈何思滿江南岸江南不可¶
思動子情依依皇都春色早遲子速來歸¶
<pb:KR4h0143_WYG_217-23b>¶
　　陳璉¶
　　　游新安爛柯山王喬洞¶
峩峩爛柯山日夕生紫烟仙人啟洞府澗水導其前白¶
石寒齒齒幽篁静娟娟紺露泫瑶席慶雲集蕙櫋泠風¶
従東來可以散煩悁萬變紛在目汎覽何茫然王事有¶
嚴戒胡能久周旋振衣下山去滿耳淒鳴蟬¶
　　　曉發麻沙夾¶
昨暮維輕舠蕭條近沙渚篷窓倚蒹葭淅瀝鳴秋雨晨¶
<pb:KR4h0143_WYG_217-24a>¶
興喜光霽萬象争快覩雙帆駕順風如鳥插新羽潮來¶
海氣腥浪起雪花舞行望鐵甕城雲邊見樓櫓¶
　　胡儼¶
　　　擬飲酒效陶淵明¶
凱風自南來颯然入吾廬翻翻動書帙素琴聊自娱好¶
鳥鳴前楹竹樹交扶疎北窓適閒曠美酒湛清壺南山¶
天際明浮雲空翳如¶
朔風何烈烈塲圃已新築相與納禾稼壺漿輙往復盡¶
<pb:KR4h0143_WYG_217-24b>¶
醉舒襟顔形跡謝拘束雞犬鳴深巷牛羊散平陸老稚¶
雜笑談和樂知嵗足盤飱與粔籹墟曲走童僕¶
　　　村居秋興¶
草蟲堦下鳴夜久猶未歇掩巻坐闃寥秋聲振林樾人¶
生知幾何憂來不可輟風吹浮雲開送我半窓月逍遥¶
步前庭孤螢自明滅¶
　　　寄楊少傅¶
嚢中孤桐琴負痾久不彈玉軫映金徽徒縆朱絲絃成¶
<pb:KR4h0143_WYG_217-25a>¶
連去不返烟霧迷海山山水久寂寞諒彼知音難陽春¶
固寡和別鶴亦辛酸迢迢牽牛星相望一水間¶
　　尹昌隆¶
　　　送孟潜陽先生教授邵武府學¶
理櫂辭京都之官越閩嶺樵峯渺何許川塗邈脩迥霜¶
雪嵗暮繁朔風吹雲冷嚴程既難滯別思當自領清波¶
漾寒色孤帆明夕景已過落星灣逺望杉關境横經守¶
清秩郡教知獨秉遐想諸生徒三席待開省¶
<pb:KR4h0143_WYG_217-25b>¶
　　吴溥¶
　　　題金華宗原常雙溪洗藥圖¶
洗藥臨溪頭水流溪尾香居人飲溪水百年躋夀康石¶
路曲盤蛇山花如錦黄日暮攜藥歸香風滿衣裳¶
　　王景¶
　　　古詩三首¶
皇天無停樞四運迭相迫朝陽忽東升悵望倐已夕伊¶
誰執其馭六轡不遑息使我下土人俯仰空役役我願¶
<pb:KR4h0143_WYG_217-26a>¶
攀六龍駐彼扶桑域遨逰黄道中流光自輝赫萬物同¶
一春欣欣布佳澤羲和不我與徒有淚沾臆晝短夜乃¶
長何以屏隂慝¶
明月出天東團團歴東井不因朝陽輝何以散光景中¶
涵古桂華期與天地永本體無盈虧清明乃其性常恐¶
中天雲翳此山河影有如濁水珠棄置誰復省長風一¶
埽蕩恒若冰鑑炯白玉十二樓照耀蓬萊境¶
瀛海寰九區咫尺萬餘里神州與赤縣相去還有㡬層¶
<pb:KR4h0143_WYG_217-26b>¶
峯髙矗天大澤下無底平陸走龍蛇白晝嘯夔魅遂使¶
林林者髙下㡬歔欷誰能致其平為我屏妖翳鑿山湮¶
巨壑彌天作平地地平天乃成四時運元氣¶
　　　和曽侍讀韻¶
粉署肅隂隂晏坐萬慮息星出金闕髙天近蓬萊碧風¶
軒挹餘清露階泛寒白徘徊自成趣庶以永今夕¶
　　王璉¶
　　　石屋¶
<pb:KR4h0143_WYG_217-27a>¶
鑿石甃圜菴結構因巖谷危梁琢堅珉濕楚裁寒玉梵¶
相終無壊明燈自相續掘㫁青山根白雲常在屋¶
　　王璲¶
　　　述懐¶
蚤年蔑知識負志頗傲岸毎鄙子張辟常嫌仲由喭浩¶
氣逸虹蜺髙情薄霄漢懸河吐狂談振綺洒芳翰辭胎¶
珠晶熒出璞玉璀璨羣英見推奬前輩辱稱賛問齒方¶
在童有髮猶未冠展轉時物非蹉跎嵗華換風霜忽淒¶
<pb:KR4h0143_WYG_217-27b>¶
厲雨雪亦零亂未縦躍川鱗早鎩淩雲翰顧瞻乏良圗¶
進退昧深筭豺狼正縦横虎豹共奔竄一身甘賤貧十¶
口寄叢灌蒸藜當晨炊掃葉供午爨角巾不裹頭破褐¶
僅遮骭世途日孔棘家道屢多難百憂遂紛紜萬事總¶
蕪漫浮蹤學萍漂浪跡類梗㫁徒懐濟時略獨抱窮途¶
歎携書過海濵負笈客江畔感至恒支頤愁來頻扼腕¶
今秋看又殘兹夕坐將半哀哀鵲遶枝噭噭鴻失伴青¶
燈乍明滅皎月方輝煥寒聲撼空窓露氣逼虚幔壯懐¶
<pb:KR4h0143_WYG_217-28a>¶
凝欲消歸思浩莫絆驚魚怯舉網傷鳥畏張彈未覩黄¶
河清空歌白石爛亂杵遞相催羣雞互争喚出門望東¶
方漫漫何時旦¶
　　　秋夜懐沈秀才¶
螢栖衰葦寒月斂疎蘿暝羇懐悄無懽卧背風燈影露¶
冷葉聲翻更深人語定欲彈孤桐琴惆悵誰能聴¶
　　王洪¶
　　　擬陶彭澤¶
<pb:KR4h0143_WYG_217-28b>¶
我家南山下前有嘉樹林好鳥鳴其巔涼風吹衣襟泛¶
此尊中酒撫我膝上琴禾黍亦已繁桑麻藹餘隂如此¶
良易足勞生非所任¶
　　　畦樂詩¶
索居南野外頗與人事疎灌木䕃前庭隙地數畝餘蔬¶
果因時藝薄言理其蕪聊以足晨夕過兹奚所須固窮¶
亮吾分貪得寧非愚草糗可終身樂哉常晏如¶
　　王偁¶
<pb:KR4h0143_WYG_217-29a>¶
　　　感寓¶
商君挾三術西遊詫秦君上陳帝王略邈矣寧見珍陽¶
春信寡和下里那得親孔轍七十週信哉無停輪我有¶
縈紆思區區向誰陳¶
番番南昌尉不知名位卑上書抱區區忠懇何由知靈¶
烏鳴朝陽莫為世所希終然吴門市散髮招䲭夷¶
直木忌先伐甘井忌先竭何為抱區區昭如掲日月至¶
人善閉關埋照慎不發入獸不亂羣虚舟任超越襄壄¶
<pb:KR4h0143_WYG_217-29b>¶
迷帝軒汾陽枉堯轍棲心𤣥靈臺可與人世絶¶
我有太阿劒龍文粲竒章精光動星斗揮霍迴隂陽淬¶
以金鸊鵜衣之古鞶囊夜深雷雨驚恐逐風雲翔剛明¶
易㸃缺貴能斂其鋩用之如發硎保之在深蔵去去勿¶
復道相期霄漢長¶
　　　詠史¶
狐白僅一腋勝彼千羊皮壯士出片言萬諾空奚為毛¶
生奉平原自脫嚢中錐提携十九人咤彼猶嬰兒一語¶
<pb:KR4h0143_WYG_217-30a>¶
定従盟不待日昃時英風被廣座磊落誠可竒知人豈¶
不難長鋏聲同悲¶
賈生洛陽人年少有逺識當其痛哭時漢祚如磐石其¶
言寔非狂四座為動色抱火厝積薪寢食方自得長沙¶
卑暑地自古舞鯤窄吞舟詎能容驥足誠窘迫弔湘見¶
微志感鵩成太息浚恒古云吝夫子亦何極駑駘服上¶
襄騄駬棄道側卓哉治安書遺耀在簡冊¶
　　　水亭夜懐黄八粲林六敏¶
<pb:KR4h0143_WYG_217-30b>¶
孤亭水雲深人境自幽絶七絃罷鳴彈桐隂初上月偶¶
酌尊中醪髙卧望雲闕荷露清角巾松飇濯毛髮寥寥¶
天籟寒吟詠了未輟志偕南阜隠興藉東山發同心念¶
離居中夜思超忽¶
　　　入西山訪張隠士¶
兩崖噴飛瀑結屋烟蘿裏山人不冠屨客至同隠几獨¶
鶴海上歸孤雲澗中起浄埽白石牀風來堕松子¶
　　　送黄紀事濟¶
<pb:KR4h0143_WYG_217-31a>¶
寳劍雙轆轤鍔吐青芙蓉臨歧一脱贈恍若騰蛟龍君¶
行感我懐起視雲海空百年閱幻境萬里吹飛蓬登天¶
覽餘暉孰挽濛汜東詩書古有立貧賤道何窮常希日¶
月私獨負雨露功長卿卧茂陵不為世所容季子黑貂¶
弊當年怨秋風丹徒困布衣渭水悲釣翁山松落澗草¶
海鶴羞樊籠大運自古來俛仰那能終感兹不成歡別¶
去何匆匆城南登髙丘眺逺情所鍾一水瀉寒練㫁雲¶
引歸鴻中座擊筑心醉吟氣頗雄興落逺天碧思染秋¶
<pb:KR4h0143_WYG_217-31b>¶
山紅暌離自兹始夢繞青林楓¶
　　　秋夜齋居懐唐泰¶
髙梧月未出暝色疎烟裏雝雝鳴鴈來聲在秋塘水孤¶
燈捲簾坐寒影對窓几青空吹微霜瑟瑟動輕葦援琴¶
不成音感別在千里誰值晨風翰淮波盼逰鯉¶
　　　寳山蘭若¶
山門隠松桂花雨浮半空金仙青蓮居乃在烟霞中石¶
竹覆紫苔四壁泉濛濛因窺一燈影宴坐萬劫同衆籟¶
<pb:KR4h0143_WYG_217-32a>¶
清梵音浮塵愧微踪願言別苦海永矣投禪宫¶
　　　龍寺寒泉¶
靈源沁寒泉乃在翠微頂中有脩鱗蟠白日烟雨暝山¶
僧習止觀木客照孤影子亦洗心人坐來白雲冷¶
　　　晚宿雙峯驛樓與故人陳哲言別¶
山暝烟已斂林涼月初生扁舟泊江汜候吏欣相迎登¶
樓引孤興開筵坐空明杯分劒溪緑簾捲雙峰青几席¶
湛碧流蘭氣浮冠纓泠泠露叢鵲中夜四五驚偶因念¶
<pb:KR4h0143_WYG_217-32b>¶
物性終焉感吾情十年懷一枝三匝棲未寧兹晨胡為¶
哉又逐孤雲征良宵一邂逅明發増屏營蕭蕭衆籟寒¶
萬壑同時鳴緘辭別知己解纜揺行旌¶
　　　舟中望匡廬¶
兹山東南美植立雲霞中九疊縈秀色萬古青茸茸我¶
懐志靈竒絓帆喜相逢林端望飛瀑天際數雲峯香爐¶
紫烟滅玉鏡澄湖空飛翠落巾袖毛髮疏天風頋此逐¶
行役無由訪仙蹤長詠逺公傳坐憶東林鐘¶
<pb:KR4h0143_WYG_217-33a>¶
　　　龍州道中¶
微生易為役逺節恒自持夙興戒前征萬里役南陲迢¶
迢古龍州山猺雜羣夷浮雲翳兩曜衆壑昬隂霏由兹¶
望明都尚隔天一涯淹留暫停騎促刺心不怡所愧子¶
桑户中林人見稀¶
　　王恭¶
　　　舟次鐔津¶
木落川氣涼鴻飛水容夕微燈射逺沙夜榜鄰幽石月¶
<pb:KR4h0143_WYG_217-33b>¶
色棲處寒霜花坐來白遥見九華峯蒼蒼但蘿薜¶
　　　初秋同叔弢彦時遊崇山蘭若¶
習静厭紛擾幽尋給孤園倐然香林下似得桃花源一¶
鳥落天鏡千花秀禪門紛吾道機淺謬接甘露言月色¶
隠秋思荷香清夜魂終希偶緇錫永矣超塵喧¶
　　　虚白子水墨圖為陳思孝題¶
開圗見嵩少妙趣忽已領濛濛花源隂窈窕多靈境石¶
洞閟苔紋天窓逗雲影迎秋鶡冠涼先雪荷衣冷長夜¶
<pb:KR4h0143_WYG_217-34a>¶
何所聞龍鳴在西頂¶
　　　偶書醉樵扇頭¶
幽谷夜來雨遥岑積鮮雲山光與潭影清暉并在君佳¶
期發琴興念爾鸞鶴羣何為解蘿薜悵然坐離分¶
　　　梅城小景¶
滄江湛回流荒城出花嶼海色明逺洲嵐光過新雨漁¶
家孤笛秋烟火疎林暮漠漠天際帆蒼蒼鳥邊樹若人¶
静者流持竿得真趣取樂非取魚日斜忘歸去¶
<pb:KR4h0143_WYG_217-34b>¶
　　髙棅¶
　　　將歸龍門留別冶城諸逰好¶
海水與別意相看更誰深長風向東來吹我東歸心悵¶
然舊山雲蒼茫逺洲樹一鴈飛晴空翩翩又東去此別¶
非萬里後逰當幾時銜杯不盡歡握手翻成悲我去聴¶
寒泉君留釣臺月唯有長相思因之寄天末¶
　　　九月八日郭南山亭宴集¶
海國霜氣涼秋聲落遥野乾坤肅以清收納屬多暇出¶
<pb:KR4h0143_WYG_217-35a>¶
郭尋幽期同人命軒駕載酒入翠微憑髙憩層榭蒼山¶
横黄雲大江天同瀉飛雨霞際晴夕陽鴈邊下江山滿¶
陳跡今古成代謝千載同一時黄花笑盈把酣歌林壑¶
暝新月松蘿挂髙興殊未平臨風獨悲咤¶
　　　嶠嶼春潮¶
瀛洲見海色潮來如風雨初日照寒濤春聲在孤嶼飛¶
帆落鏡中望入桃花去¶
　　　衡江夕露¶
<pb:KR4h0143_WYG_217-35b>¶
大江白露下秋氣横滄浪夜色不映水微風忽吹裳孤¶
舟待明月時聞蘭杜香¶
　　　同羣公餞鄭五秀才至鼓山寺分題贈別賦得¶
　　　臨滄亭¶
屴崱海上秀中峰開禪宫飛亭掛空翠直上臨方蓬溟¶
漲在几席天光映簾櫳目極萬里外但見清濛濛曙色¶
従東來晃然靈境空登臨豈不偉別意歎無窮¶
　　　賦得羅浮霜月懐鄭二逸人¶
<pb:KR4h0143_WYG_217-36a>¶
海國梅始白飛霜動鳴鐘寒空一片月掛在羅浮峯夜¶
色不映水清光與之同百里皆瑶華千林閉幽風蕭條¶
巖際葉嘹唳雲邊鴻逺客起遥念滄波思千重夢迴明¶
鏡沒寂歴聞幽蛩¶
　　　秋江離思送朱大之京¶
暮色帶逺嶼大江浩悠悠臨分未能別紅葉滿汀洲夫¶
子何所適綺紈上國逰涼風吹飛旆沙路鳴紫騮載酒¶
江上石把杯對髙秋遥山微雨晴夕陽在孤舟海鷁去¶
<pb:KR4h0143_WYG_217-36b>¶
翩翩焉能狎羣鷗青雲可翹首滄波正安流¶
　　　春磵幽亭¶
林下雲水香幽亭識花氣相看話所思春色令心醉之¶
子尋幽期孤琴入空翠¶
　　　賦得燈前細雨贈別鄭浮丘雨字韻¶
野館昬色來明燈静深塢故人惜暌違共此尊前雨寒¶
影明逺心夜聲帶離苦飄蕭初拂席颯沓仍近户重靄¶
濕餘芳宿雲暗平楚明發送君行淒淒滿南浦¶
<pb:KR4h0143_WYG_217-37a>¶
　　　水竹居¶
清溪入雲木隠處林塘深微月到流水泠泠竹間琴虚¶
聲起遥聴天影澂逺心余亦鸞鶴羣將期此投簮¶
　　　緑楊雙燕圖¶
三月白門道垂楊千樹花君看雙燕子飛去入誰家門¶
巷失故壘時來拂枝斜春風更相惜莫與亂栖鴉¶
　　王襃¶
　　　題秋林泉石圖¶
<pb:KR4h0143_WYG_217-37b>¶
髙林頗深邃逺洲亦縈紆風景亦何異中有隠者廬陽¶
崖落日明隂磵浮雲虚耕野見秋火扣舷聞夜漁朅來¶
塵網中機務日相拘念兹膏肓疾媿彼泉石圗抱拙謝¶
簮紱養素宜琴書俯仰天宇寛所樂恒有餘¶
　　陳亮¶
　　　夏日過石首簡天石老禪¶
世累日多門馳驅厭塵雜駕言尋招提雙屐蚤已蠟霜¶
餘葉盡飄回首見孤塔入門謁金仙鐘鼓響鏜鞳吾師¶
<pb:KR4h0143_WYG_217-38a>¶
投迹久終嵗一舊衲曾従大方遊已悟世外法深居行¶
無取問語終不荅竹影覆經房茶烟繞禪榻天寒日苦¶
短千嶂夕隂合笑別虎溪頭松風起蕭颯¶
　　　秋暮懐劉宗魯¶
海國別來久長懐瓊樹枝閒齋坐幽獨悵望秋風時自¶
非物外人邈焉難與期空傷緑華歇坐惜白日馳對酒¶
更愁予勞歌空爾思¶
　　　夜泊古﨑¶
<pb:KR4h0143_WYG_217-38b>¶
寒山夜蒼蒼清猿數聲響風生蘆葦鳴水落洲渚廣月¶
落知潮來時聞人蕩槳¶
　　王紱¶
　　　送楊得昂¶
我適桑乾歸君猶五溪去飄流若萍梗何由復相遇迢¶
迢江上山厯厯烟中樹後夜月明時相思渺何處¶
　　　題秋菊軒¶
九月霜露零秋氣已云肅草木盡凋瘁而有籬下菊粲¶
<pb:KR4h0143_WYG_217-39a>¶
粲如有情盈盈抱幽獨我欲餐其英采之不盈掬呼兒¶
具雞黍白酒正可漉素心二三人於焉叙心曲陶然付¶
一醉萬事亦已足咏歌柴桑詩千載有餘馥¶
　　　寫竹寄贈頋教授祿謹中¶
秋聲起巫峽暝色迷湘渚悵望千里遥佳人渺何許幽¶
期邈難值欲往復延佇中夜獨遐思西窓颯風雨¶
　　　題成趣軒¶
桑麻日已長稼穡日已成門巷䕃榆栁隔屋繅車鳴生¶
<pb:KR4h0143_WYG_217-39b>¶
平寡營為遂此田園情衣食喜不乏公賦尤寛平舉家¶
情欣欣澹然忘世榮力作雖云勞濁酒時共傾豈意事¶
髙尚所樂安吾生¶
　　　雨中過歐陽編修館題竹木畫上¶
我生本寂寞况兹久羇旅偶君素心人來往迭賔主秋¶
聲動髙樹暝色渺烟渚孤館坐題詩蕭蕭正風雨¶
　　　題畫¶
衡門掩秋色苔徑浄無塵人跡雖罕至簡編良可親脩¶
<pb:KR4h0143_WYG_217-40a>¶
篁度涼颸髙梧落繁隂時應散幽寂采藥過中林¶
　　　臘日¶
大化無停機寒暑如循環嵗華忽云暮陽和亦已還人¶
生百年内憂喜互相關頋非金石姿安得長朱顔達人¶
㑹斯理意與雲俱閒聞道媿獨晚衰也吾何歎¶
　　錢仲益¶
　　　題王夢端畫送祖韶石歸恵山¶
危石壓寒篠髙松挂枯藤長懐故山景况見故山僧僧¶
<pb:KR4h0143_WYG_217-40b>¶
今歸故山我歸嗟未能題詩送僧歸悵然離思增¶
　　　中秋翰林夜集分韻得月字¶
雨餘殘暑謝夜久官事歇庭空起商飇雲霄吐華月於¶
時秋方半古桂黄初發玉堂集僚友清燕足怡恱送鉤¶
行觴頻分韻催詩切玉輪懸中天光輝轉明潔有如坐¶
冰壺爽氣徹肌骨微聞更漏響漸見明河沒人生寡歡¶
㑹貟魄亦易缺莫辭通夕玩動是經年別¶
　　梁潜¶
<pb:KR4h0143_WYG_217-41a>¶
　　　雜詩¶
春山佳氣多白雲滿芳樹幽徑絶塵蹤落花映深户微¶
雨洒林落東風長蘭步之子招不來滄洲日將暮¶
　　鄒緝¶
　　　翰林院齋宿聴琴詩(并序/)¶
　　永樂三年春正月丁未上將祀南郊誓戒羣臣致¶
　　齋三日百官既受誓各就宿別館於是侍讀曾公¶
　　日章修撰錢公仲益徐公孟昭檢討蘇公伯厚沈¶
<pb:KR4h0143_WYG_217-41b>¶
　　公民則暨無錫王公孟端與予凡七人皆㑹宿於¶
　　翰林之公署於時天宇澄霽月色清朗諸君子相¶
　　與秉燭坐於公署之東偏沈公善琴因請鼓之作¶
　　商調數引舒徐安適淳古澹泊有三代之遺音坐¶
　　者聴之莫不心暢神怡乃相與分韻賦詩以紀其¶
　　事且要孟端為之圖云¶
禁直夜迢遞齋居澹無為同心聿來集良友具在兹懽¶
言適嘉㑹秉燭坐彈棊華月照虚牖微風動綺帷上客¶
<pb:KR4h0143_WYG_217-42a>¶
發幽興援琴揮素絲一彈孤鶴舞再鼓心神怡清商既¶
激烈雅調亦舒遲秋鴻唳逺空猗蘭芳葳蕤俯仰極餘¶
韻邈與髙山期燕賞亦云洽傾耳遂忘疲沉吟永終夕¶
逍遥起遐思仰觀庭户間爛然明星垂旭景不知曙永¶
言歌此辭¶
　　蘇伯厚¶
　　　偕諸公齋宿聴琴作¶
玉署宿齋居盍簮諧素約坐中有鳴琴宫商時間作波¶
<pb:KR4h0143_WYG_217-42b>¶
澄楚江秋露下九皋鶴流泉響幽澗靈籟起寥廓維時¶
雨初霽微月映疎箔爐熏輕烟裊燭花紅燼落春風送¶
餘寒夜久覺衣薄清談雜今古亦足資一噱相對竟忘¶
眠更取茶甌瀹雞鳴整朝冠晨鐘動髙閣¶
　　　畦樂詩¶
青山遶我屋垂栁䕃我門來往絶塵鞅世事邈不聞惟¶
有衣褐徒鄰曲相與言孰云生計拙亦有數畝園清晨¶
荷鉏去除彼蔓草根但使無饑饉豈惜筋力煩濯足清¶
<pb:KR4h0143_WYG_217-43a>¶
澗濵矯首觀飛雲牀頭有濁酒欣然自開尊¶
　　熊直¶
　　　立秋後有懐京洛諸故舊¶
秋序昨夜至炎蒸尚復然青山不改色黄葉墮我前物¶
性固細微乃得氣之先人生宇宙間俛仰終百年質非¶
金石固豈得恒雕鐫朱顔亦易失皓髮無由𤣥念我平¶
生友聚散如雲烟行止固不齊所賦良由天昨尋東籬¶
菊欲買南山田安分乃吾事富貴甘棄捐¶
<pb:KR4h0143_WYG_217-43b>¶
　　陳亢宗¶
　　　夏夜獨坐¶
赤日堕西嶺萬竅生夕隂鮮月發華滋流雲倐銷沉攬¶
衣中庭下孤坐忘夜深螻蟈恣亂聒蚯蚓亦長吟涼颸¶
西南來泠然度中林沉抱方迫塞少焉沃煩心髙誦停¶
雲篇緬懐慰知音¶
　　袁忠徹¶
　　　和寔郎中冏竺庵見贈韻¶
<pb:KR4h0143_WYG_217-44a>¶
夕雲斂餘暉稍稍歸鳥集清磬林際浮樵歌峰外急懐¶
人南斗邊露下銀漢濕瑶草春復生深山共誰拾¶
　　劉廌¶
　　　孟春贈徐仲成¶
故人訪幽居時當孟春節寒氣尚嚴凝同雲靄欲雪長¶
論懐始舒髙吟興不絶開窓對松竹蒼翠色可悦豈不¶
念榮華泉石甘守拙閉門有餘暇開巻對前哲長歎古¶
今事理義同一轍世随氣化遷運逐人情別雖非聖賢¶
<pb:KR4h0143_WYG_217-44b>¶
姿勉焉慕貞潔㷀㷀且獨守黙黙誰與説惟有知心友¶
時過共捩掲但願無聞知豈敢尚英傑援筆賦新詩舉¶
觴對明月髙歌神鬼驚長嘯天地濶彭澤千載人百世¶
誰能越髙山與流水此興不可遏¶
　　曽棨¶
　　　冬日扈従還南京随駕出麗正門馬上作¶
朝随六龍駕逺別黄金臺萬乗出都門旭日浄浮埃翠¶
華正飛揚玉輦従天回羽林羅猛士夾道馳雲雷回首¶
<pb:KR4h0143_WYG_217-45a>¶
　望玉京城闕何壯哉海水向東流西山鬱崔嵬上有五¶
　色雲垂輝映蓬萊壯逰愜周覽欲去仍遲徊䇿馬天仗¶
　間夙昔長追陪古來詞翰臣豈但鄒與枚至今百世下¶
　聲譽揚九垓¶
　　　　吕梁洪¶
　洪流昔懐襄區域信茫昧斯民靡寧居嬰此昬墊害吕¶
　梁塞衝波滔天勢横潰怒霆鬬鏗訇飛瀑瀉澎湃神哉¶
　夏先后敷理乗四載沛然導東注下與百川㑹造化有¶
<pb:KR4h0143_WYG_217-45b>¶
　設險惟此乃其最扁舟&KR0008;奔流涉厯今已再水師身手¶
　㨗徑渡良足快緬懐胼胝勞遺跡逺猶在偉兹疏鑿功¶
　萬世終永賴¶
　¶
　¶
　¶
　¶
御選明詩巻二十¶
