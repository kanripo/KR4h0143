# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:41.797945
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷二十四
<pb:KR4h0143_WYG_132-1a>¶
　欽定四庫全書¶
御選元詩巻二十四¶
　　五言古詩十二¶
　　　貢性之¶
　　　　題畫¶
　琳館依珠樹青山走游龍水流疑動石雲低不礙松将¶
　尋采芝侣於此謝塵蹤¶
　　　　題畫鷺鷥¶
<pb:KR4h0143_WYG_132-1b>¶
　秋堤栁疎疎秋塘荷葉枯水淺㣲露石水清還見魚飲¶
　啄各自適樂哉此舂鉏¶
　　　　題畫¶
　衆峰涵夕隂羣水澹秋色逶迤見古道蕭條少行客雖¶
　無桃花源亦與塵世隔縱有扁舟來重尋恐難得¶
　　　　夜宿書舍¶
　齋居頗幽敞洞然啟八窗梧影落几席宻葉如青幢韋¶
　編既滿座濁酒亦盈缸矯首青天鶴時時來一雙¶
<pb:KR4h0143_WYG_132-2a>¶
　　瑪魯¶
　　　述懷¶
流光何駸駸瞬息不我待憶從越山來忽復廿餘載羇¶
栖廹險艱形容為之改世澤嗟僅延生涯念何在冰霜¶
嵗云暮憂端際滄海積隂韜日月矯首重興嘅願效商¶
顔翁行歌紫芝採¶
　　盛彧¶
　　　春日出南野¶
<pb:KR4h0143_WYG_132-2b>¶
霜晴白沙堤水色明春衣肩輿穩如馬花鴨隨人飛逺¶
碧散霞彩芳翠開林霏土融麥根&KR0978;薺菜連田肥走覓¶
南村翁雞黍宜荆扉對酌古栁下談笑偶忘歸¶
　　練魯¶
　　　歌風臺¶
沛宫秋風起遊子傷所思故人侍髙宴故鄉亦在兹酣¶
歌自起舞忼慨有餘悲秦鹿方犄角英雄並驅馳帝業¶
亦有在真氣匹夫知天下且歸已功臣何自危九江自¶
<pb:KR4h0143_WYG_132-3a>¶
取爾㑹稽徒爾為俯仰數行泣何以安四陲天地驅日¶
月出入六馬馳上瞻芒碭雲下顧泗水湄荒臺忽千載¶
煙蕪夕霏霏¶
　　王宥¶
　　　奉題聽雨樓¶
雲林夜澄寂有雨彌更佳漠漠著樹穩霏霏度簷斜入¶
靜意所便爭喧競浮誇弛張任橐籥細大無根芽妙運¶
出元造至理忘紛拏變化本因妄聲聞耳生瑕不如且¶
<pb:KR4h0143_WYG_132-3b>¶
置之攝心靜無譁危坐不須寐呼童翦燈花¶
　　丁鶴年¶
　　　題畫¶
荒荒野日低漠漠江雲冷喬林延暮光澄波浴秋影髙¶
人千載懷乾坤一漁艇¶
　　　嵗宴百憂集¶
嵗宴百憂集獨坐彈鳴琴琴聲乆不諧何以怡我心拂¶
衣出門去荆棘當道深還歸茅屋底抱膝梁父吟¶
<pb:KR4h0143_WYG_132-4a>¶
　　劉履¶
　　　蘭亭¶
維兹暮春節光風扇和柔雍雍集蘭渚蕭蕭皆良儔俯¶
觀百卉茂仰睇孤雲浮摛藻遂揮翰汎觴隨曲流契彼¶
舞雩詠千載同悠悠世殊事亦泯陳迹空林邱散懷良¶
不易勞形復何求撫景發深喟疇能踵前修¶
　　鄭淵¶
　　　次韻宋學士見寄¶
<pb:KR4h0143_WYG_132-4b>¶
渉江采新緑攬之不成歡我心獨何苦臨風屢彈冠無¶
心問明月有懷如長川且歌擬招辭采芝向商顔¶
商顔有神芝豈徒樂苦飢可以起沈疴可以滋容輝乞¶
身在强健行樂須及時願言賦歸來慰我朝夕思¶
夕思苦長夜欹枕聽征鴻征鴻為稻梁南北何憧憧相¶
隨有流水莫比情無窮起來歩簷下倚遍青青松¶
松月流光精照我雙瞳青千里共徘徊兩情正交并取¶
琴彈别鶴弦寒不成聲誰知揚州地亦隔牛女星¶
<pb:KR4h0143_WYG_132-5a>¶
　　趙汸¶
　　　題黟令周君儒所藏清溪白雲圖¶
結屋清溪上白雲與為鄰雲影常在地溪光淨無塵餘¶
暉及山木掩映忘冬春逍遙窗户間亦足娯心神相望¶
彭澤宰仕止孰由人忽憶桃花源悠然思問津¶
　　　題米元暉江山小景¶
滄波浩無津揮手揚帆去迴顧江上山蒼蒼但煙樹結¶
茅傍洲渚豈少垂綸處終然塵迹近未及遍舟趣世運¶
<pb:KR4h0143_WYG_132-5b>¶
如風飇朝新夕成故白雲何亭亭倐爾天際住寄謝山¶
中人奚為獨多慮¶
　　　峽源瀑布¶
寒峽隱堂隍尋源得飛瀑懸空下千尺飛鳥驚不度雷¶
激丹嶽摧電穿青山破隂厓排積雪霈雨恒時注我來¶
屬時艱對此忘百慮塵襟欣一洗徘徊不忍去崇山限¶
呉楚避逺誰能顧應有避秦人巖前覓微路¶
　　謝應芳¶
<pb:KR4h0143_WYG_132-6a>¶
　　　養鶴¶
西鄰主人翁養鶴如養客専僮供鶴料稍慢童受責試¶
問鶴何好毛羽喜潔白又能舞蹁躚長鳴振金石客有¶
鶴骨清粹然含素徳窮居以詩鳴冷面常菜色賦命鶴¶
不如可為長太息¶
　　　送秦彦明¶
美人木蘭舟春風挂帆去舟輕疾如飛可喜亦可懼浙¶
江多風波越山暗煙樹孤月照篷窗今夜宿何處¶
<pb:KR4h0143_WYG_132-6b>¶
　　　寄邾仲義¶
我思垂虹橋滄波緑楊津鄂鄂棣華宅瞰此江之濱荷¶
衣佩秋蘭野飯羮紫蓴一從橋上别花發三年春相思¶
復相思為爾歌停雲¶
我思釣雪灘煙波數千頃幽人讀書罷乗風放孤艇沙¶
頭㺯明月水底見天影鱸魚秋自肥楓葉霜自冷釣鉤¶
未連鼇聊此駐清景¶
　　　養竹成大林¶
<pb:KR4h0143_WYG_132-7a>¶
養竹成大林頻年竹生孫美竹非不多惡竹亦己繁羣¶
奴為洗之往哉聆我言美者慎勿傷去惡必去根勿虞¶
爾斧缺勿憚爾力煩宿莽蕩無餘清風仍滿園¶
　　　題金陵陳時舉宅畫壁¶
雙松嵗寒姿卷石太古色我昔山中遊憇此松下石松¶
花雪霏霏松葉風瑟瑟安知此清景相對復今日撐空¶
兩髥龍還在書中室主人罷鳴琴晏坐室生白客來苦¶
炎熱倚樹欲挂幘不聞天籟鳴但見空翠滴煩襟頓如¶
<pb:KR4h0143_WYG_132-7b>¶
洗林壑幽興適經月數相過明朝有行役黄埃赤日中¶
令人轉相憶¶
　　　方池詩為馬公振賦¶
攜我方竹杖看君方池水宛然俯中庭照影月明裏清¶
風生蘋末素練吹不起魚樂魚自知主人亦應爾¶
　　　逸菴詩為呉子明作¶
日髙三丈餘先生睡初起雪屋燒暖香行庖鱠冰鯉逍¶
遙白㲲巾傲睨烏皮几鈎簾對青山倚杖看流水世事¶
<pb:KR4h0143_WYG_132-8a>¶
了不聞無勞洗吾耳¶
　　　呉中行惠方竹杖¶
往有方竹杖化龍歸混茫吾知龍之靈知吾力尚强今¶
年八十餘舉足勢欲僵一目眇數月白日如昬黄出門¶
多荆棘況復畏虎狼感君扶持意以杖逺寄将稜稜七¶
尺觚材抜宛種良孤根斬鐵石老節淩風霜聱叟性惡¶
圓為爾重激昻氣類喜相得顛危賴能防秋風黄葉村¶
春雨烏石岡挂我沽酒錢時與遊醉鄉赤藤含赧色青¶
<pb:KR4h0143_WYG_132-8b>¶
藜失輝光覩物思故人晤言未渠央¶
　　　倪元鎮過婁江寓舍因偕智愚隱遊姜公墩得¶
　　　如字¶
秋暑賈餘勇懷抱方焚如故人江上來風雨與之俱遂¶
令沸羮鼎化為寒露壺幽尋陟崇邱飄飄素霞裾同遊¶
得名緇吟嘯興不孤大樹倚髙葢小酌歡有餘三江五¶
湖上羣峰開畫圖獨憐我鄉土煙塵尚糢糊安知艱虞¶
世得此暇日娯一笑百慮忘松風奏笙竽¶
<pb:KR4h0143_WYG_132-9a>¶
　　髙元復¶
　　　送張呉縣之官嘉定分題賦得鱸鄉亭¶
秋風吹江水鱸魚寒可罾江空野亭寂送客集髙朋晶¶
盤銀鱗粲玉鱠春雪凝一杯魯酒罷千里呉天澂願似¶
陳文惠勿同張季鷹¶
　　沈良¶
　　　題王叔明倣董北苑風雨蕭寺圖¶
墨雲擁髙山頃刻風雨至劃然海潮聲草木爭壓地曠¶
<pb:KR4h0143_WYG_132-9b>¶
野少人行山僧獨歸去衲衣盡沾濕敲户何急事倉皇¶
前村民乗車一何亟一婢已抱甕一婦更持器重茅悉¶
被卷破屋家所寄戴笠者漁郎理網屈雙臂老翁若望¶
家擔物終不棄陸走尚甚危水行更可畏前溪風雨惡¶
篙折水流駛行者當早歸居者不豫備北苑為此圖黄¶
鶴師其意想見晩來晴雲淨山横翠始信霎時間真宰¶
特相戲¶
　　周棐¶
<pb:KR4h0143_WYG_132-10a>¶
　　　懷古¶
我愛陶淵明所居惟種栁與世實寡諧委懷在杯酒不¶
有千古心誰識千載後意欲從之游斯人復何有¶
　　　夏夜宿流虹寺有感¶
馳騖竟朝暮似縁飢凍廹如何百年間區區為形役世¶
塗寡相知靦顔徒自飾所獲既非寶所喪良可惜生理¶
固草草進退量我力聖道卒未聞怛焉増内惕¶
　　朱武¶
<pb:KR4h0143_WYG_132-10b>¶
　　　題破窗風雨圖¶
牖隙不須捲風雨欲何如陋巷慙青瑣明窗奪綺疏桐¶
絲因自緩塵網每為除雞鳴晨鼓後螢聚夜燈初書葉¶
吹還亂簷花落更疎誰能甘闃寂得得此中居¶
　　李訥¶
　　　題破窗風雨圖¶
館宿風雨惡客情向寥廓破榻懸秋風微寒夜相薄楚¶
客千金裘十年呉下遊擁衾正酣寝那識窮櫩愁劉君¶
<pb:KR4h0143_WYG_132-11a>¶
有逺志展圖偶相示願𢎞經濟心大庇天下士¶
　　梅實¶
　　　菊山詩¶
端居絶塵想邱園日相親俯採東籬菊仰視山中雲既¶
喜晩香淡亦愛嵐氣新維時風露交菊始揚清芬薄暮¶
浮雲歸青山常對門陶然樂其間此意誰與論物理正¶
如此且酌林下尊¶
　　陳朴¶
<pb:KR4h0143_WYG_132-11b>¶
　　　題秀野軒¶
四運無停機生意恒相屬兹軒俯林園長年得娯目灼¶
灼枝上花娟娟坡間竹雨過汎晴彩霜餘照寒緑清芬¶
謝妖靡幽姿逺塵俗心跡淡已安於焉樂貞獨¶
　　金信¶
　　　箬陽山¶
林深生夏寒蕭然水精域今日復重來青苔見行跡雲¶
生身上衣月照松下石竟坐聞疎鐘空山未眠夕¶
<pb:KR4h0143_WYG_132-12a>¶
　　邱處機¶
　　　晩泊古渠¶
志道既無成淵冰深有懼東辭海上來西望日邉去雞¶
犬不聞聲馬牛更遞鋪千山及萬水不知是何處¶
　　張嗣徳¶
　　　題葉氏四愛堂¶
東籬秋色淨芳沼晩花滋雪落清澗曲風生楚江湄幽¶
景尚依然髙懷邈難追道人繼芳躅千載有餘思老屋¶
<pb:KR4h0143_WYG_132-12b>¶
四五掾草徑臨清池四時各代謝芬華常在兹勗哉著¶
令徳永與古人期¶
　　馬臻¶
　　　春霽書懷¶
紛雨洗遊塵潤物亦已足淑氣浮芳鮮山澤一時緑回¶
鴈逺零亂流雲髙㫁續伊余惬所向遇景相穆穆好鳥¶
如含情不語立嘉木靜知春事佳老覺世味熟遂展平¶
生情誰復辨蕉鹿¶
<pb:KR4h0143_WYG_132-13a>¶
　　　危坐¶
危坐不覺乆月照一庭緑三更白露下夜氣濕野服恬¶
淡失悲喜視聽非耳目閒将黄庭經更趁月下讀¶
　　　張野泉偕虚谷方使君趙春洲數先輩見訪即¶
　　　席賦詩各以酒字為韻¶
幽居扄青春水軒僅如斗敲門問誰來過我得良友浮¶
雲無停隂霽色破古栁人生不自適嵗月欺老醜欲挽¶
湖水春添我盃中酒酒盡意不盡落日照魚笱掀髯出¶
<pb:KR4h0143_WYG_132-13b>¶
門去悲歡一何有¶
　　　述懷¶
家無負郭田何以懷歸耕豈不有他好復恐勞其生窮¶
居四十年富貴浮雲輕乳鳥喧髙枝壮心忽然驚所憂¶
聞道晩徳業将無成言此向知已欲語已忘情¶
　　　中秋見月¶
去年中秋月團團上林藪文士兩三人竟夕坐相守精¶
光浮白空誰見蝦䗫醜觴酌雜歌吟待得下髙栁今年¶
<pb:KR4h0143_WYG_132-14a>¶
中秋月輝輝入窗牖照我如有期怪我尊無酒月是去¶
年月不復去年友人生如風花聚散良不偶賢愚與貴¶
賤肉骨同一朽我今見明月再拜復稽首側聞古老言¶
此言豈虚有正秋三五滿萬里絶纎垢玉兎搗神藥服¶
之壽長乆我無周生術安得月在手天梯邈難攀中扃¶
欲成疚萬方浩漫漫月輪又西走¶
　　　移蘭¶
幽蘭雜桃李開花無清香本具巖壑姿庶得韜耿光誤¶
<pb:KR4h0143_WYG_132-14b>¶
入芳園中乃覺氣不揚少年不我顧志士徒見傷偶值¶
朝雨餘日吉復時良呼童斸春泥移根上髙岡為爾去¶
蕭艾曉露滋瀼瀼永托松竹隂爾生豈不昌細葉舒冷¶
翠貞葩結青陽緩緩趨土脉慎勿近路傍路傍多轍迹¶
曲曲如羊腸恐爾遭采掇委質兒女将哀哉楚靈均紉¶
佩荷為裳斯人不可見誰能復其常遂令蘼蕪輩各自¶
爭芬芳回看桃李花零落空啼妝¶
　　　陪葛元白仇仁近訪南竺詩僧分韻得影字¶
<pb:KR4h0143_WYG_132-15a>¶
花開空山春窮幽到絶頂入寺逢逺公頓覺塵慮屏遂¶
作蓮社遊把酒酹龍井萬生各有態得意還自領此樂¶
殊未極落日倒林影明朝下山去笑别風篁嶺¶
　　　題溪山訪友圖¶
溪風吹長松石路秋影薄下有尋幽人支笻入林壑良¶
朋眇何許雜樹森草閣畫師發深機筆底氣參錯我昔¶
事扁舟頗識山水樂于今日月駛此景亦蕭索愧乏買¶
山資老負宿昔諾展卷令人嗟髙歌激寥廓¶
<pb:KR4h0143_WYG_132-15b>¶
　　　春江言别口占¶
送子清江皋江煙黯行路鳥啼山隱春潮長人爭渡世¶
上無别離何由髪垂素¶
　　　次筠軒詩韻¶
幽軒列萬竹愜此沖澹襟乃知心跡逺不在山林深客¶
散動秋影鶴歸分夕隂至樂寓言外任鼓昭文琴¶
　　鄧牧¶
　　　翠蛟泉¶
<pb:KR4h0143_WYG_132-16a>¶
寒澗豈成蛟流泉亦非翠色縁映帶得意出飛舞外雖¶
無風霆化自與江海㑹¶
　　　仙跡巖¶
至人猶神龍變化不可測隆然七尺軀印此一片石我¶
行半江海空飛杳無跡¶
　　呉全節¶
　　　喜客泉¶
客遊華陽天山逕肩竹輿首登大茅頂天市神仙居回¶
<pb:KR4h0143_WYG_132-16b>¶
觀喜客泉稽首孫仙姑方池鑑止水湛湛涵太虚仙君¶
驅驪龍為吐萬斛珠滚滚出石底拍手相歡呼有情感¶
無情此理妙鼓桴泉喜客亦喜主人當何如我願㪺一¶
勺萬物同霑濡歌詩謝山靈臨風重躊蹰¶
　　　中嶽廟投龍簡¶
陽城天地中坤靈奠神嶽積翠千層霄元氣逺盤礴降¶
神生申甫形勢控伊洛谽谺虎豹蹲偃蹇蛟龍躍猛士¶
横戈矛竒陣出幃幄簇簇羅旌旗巍巍聳臺閣玉鏡為¶
<pb:KR4h0143_WYG_132-17a>¶
誰開金櫃為誰鑰逺近列畫圖周遭峙郛郭萬状不可¶
名起伏互連絡皇皇聖帝居厯代重封爵老柏浮蒼煙¶
古殿蝕丹雘天朝混華夏秩禮特優渥皇慶二載春宵¶
旰軫民瘼有㫖醮長春玉簡命新琢詔臣走登封香幣¶
致䖍恪邃洞藏寳符瓊音降笙鶴三呼今復聞祥風度¶
天樂小臣奉明祀三使陟雲崿箕山勝可家潁水清可¶
濯遐想飲牛人髙風動寥廓賜玦知何時分我雲半壑¶
歌詩勒嵩珉用贊聖人作¶
<pb:KR4h0143_WYG_132-17b>¶
　　薛元曦¶
　　　次韻歐陽檢閲濠池觀荷¶
行行濠池上亭亭見長荷瓊葩耀初日碧芰巻輕波深¶
蒲曉色亂㣲雨晩香多方舟時自移髙軒或來過豈無¶
河朔飲那復發商歌商歌一慷慨此物奈君何¶
　　黄石翁¶
　　　自麻仙至筆架道中作¶
三歩五歩歇六日七日晴豈不念我歸春色相送迎前¶
<pb:KR4h0143_WYG_132-18a>¶
宵社酒散行将返清明紅紫小零落嚶嚶相和鳴叢薄¶
山礬花翫之有餘馨亦欲寄所思歸鴻已宵征悠悠不¶
可極惻惻難為情荒荒誰與語脉脉曵杖行¶
　　　望雲¶
日出五丈髙白雲浩如海城郭在雲中山人在雲外望¶
雲雲氣深入雲雲氣淺亦欲入深雲不知雲近逺¶
　　查居廣¶
　　　二銀女祠¶
<pb:KR4h0143_WYG_132-18b>¶
銀冶二女祠撫州之金溪其家姓葛氏無字年未笄羞¶
顔不出户婉孌守禮儀在唐寳厯嵗其父為胥吏官家¶
起銀塲日夜遭箠楚勤紅問父苦玉頰啼朱雨父命斯¶
易活誓以死相許禽獸尚知義報父寜死心投身入銀¶
冶遂化成白金郡縣驚且歎奏名上朝端下詔罷爐冶¶
雞犬皆平安已經五百嵗厯厯人猶傳荒祠俯流水像¶
設還儼然世間盡兒女此事誰能前緹縈費娥去未有¶
堪比倫可比惟英皇雙魂抱煩寃至今湘江竹出土含¶
<pb:KR4h0143_WYG_132-19a>¶
淚痕¶
　　張雨¶
　　　夕佳樓¶
西山朝氣爽南山夕氣佳朝爽人共忻夕佳吾所懷山¶
僧閲世乆結廬深避乖蕙樓将對峙菌閣亦雙排維南¶
列崇阜不受煙嵐霾我亦遲暮人心跡倦鳥偕兹焉寄¶
髙躅庶與靜者諧¶
　　　題墨蘭贈别于一山之京師¶
<pb:KR4h0143_WYG_132-19b>¶
三月愁送客春寒雨如霰冥冥返塞鴻悄悄棲梁燕揚¶
帆五十日蓬萊望中見欲持猗蘭操一奏南薫殿¶
　　　張師䕫畫謝家池塘¶
春風颯然至幽人午夢醒遙見池塘緑不知春草生如¶
何騎馬客亦向夢中行¶
　　　寄題劉彦基丹室¶
昔聞沖虛宫逺在錦江頭往來多異人東望不可求借¶
問鴻寳書枕中今在不尚餘一丸藥光景夜不收食之¶
<pb:KR4h0143_WYG_132-20a>¶
生羽翼飛去十二樓下視何蒼蒼至情難乆留我将拾¶
瑤草遲子於元洲¶
　　　遊龍井方圓菴閲宋五賢二開士像¶
獨尋招提遊果得世外歡昔賢所棲集畫像藏屋端山¶
僧啟鎖魚不待啜茗乾脩廣各異製精采俱生完堂堂¶
蘇長公英氣邈難千笻杖紫道服天風吹袖寛清獻薄¶
鬚眉示我鐵肺肝尚餘所施物片石橢而寒侍郎胡金¶
華髙括侍中冠眉間可容掌手版出中單潁濵與淮海¶
<pb:KR4h0143_WYG_132-20b>¶
秋色亞層巒參寥獨緇衣頷髭茁茅菅最後辨才師文¶
茵髙坐安空山一室内舉目皆龍鸞再拜傾挈壺喜極¶
重悲酸去之三百載歸路何漫漫斯人為列星下視蟲¶
池繁寜不念學子道術救彫殘抵舍亟摹貌㣲哉難控¶
搏夢中儻未遇展詩時一觀¶
　　　無波古井水¶
古井何泓然不食自甘冷去來絶攀縁挽㫁轆轤綆唯¶
有中宵月圓中時照影¶
<pb:KR4h0143_WYG_132-21a>¶
　　　獨行¶
春泥未成沙曵屣柔且平春風不鳴條振衣涼且輕我¶
意本靜惬中林便獨行松葢無曲影水樂皆全聲踽踽¶
廹前岡悠悠度斜阬老樵眼如猫見我不問名直贈金¶
光草疑是古先生¶
　　于立¶
　　　釣月軒¶
夕息西軒隂頗愜濠上景持此月明鈎投竿釣清影流¶
<pb:KR4h0143_WYG_132-21b>¶
螢飛暗度幽鳥棲還警遊鱗亦復來露下芙蓉冷¶
　　圓至¶
　　　雪¶
窗鳴風片亂溜凍冰條直夜乆忽無聲傍簷時浙瀝青¶
薪焰方吐紅燈花欲滴閉閣有餘温䝉衾兀重¶
　　　送勤滅宗¶
出家旅殊郷同里為骨肉況乃情所厚而兹忽分躅清¶
霜彫廣野露立凍羣木日暮行子身谿谷映粲宿吾聞¶
<pb:KR4h0143_WYG_132-22a>¶
含徳者凝視養元矚疾進氣雖鋭乆踐途乃熟嵗晏能¶
復來青燈共寒屋¶
　　　次韻陪星子胡主簿遊報先寺¶
木棲與淵蟠所性各有適顧余邱壑戀大藥不醫癖青¶
山亦可人乍見如素識森然一窗下獻此萬丈碧簿領¶
三秦英軒昻謝塵迹壯齡已疊組舊閥況列㦸潔身粉¶
黛側僧榻羣面壁國鼎筆可扛天機錦自織停驂偶相¶
值顧問借顔色東風吹芳原衆卉競春日逺郊農餉起¶
<pb:KR4h0143_WYG_132-22b>¶
煙屋香芋栗牛鳴雨隴寒釋耒泥濺膝良時一遊豫能¶
不念民疾二宫山水窟屨鉢恬食息含羞目嶄絶詎意¶
陪履屐終期凌蒼巔一視空八極¶
　　希陵¶
　　　觀郊禮¶
帝闕開嵯峨衣冠捧赭袍金飇動龍斾玉露裛鸞鑣禮¶
樂出大國衮旒拜南郊天儀瞻穆穆日彩見熛熛卣瓚¶
芬秬鬯鳯凰來箾韶於昭帝徳廣陟配昊天髙乾健育¶
<pb:KR4h0143_WYG_132-23a>¶
萬物離明位六爻堯風清海㝢弓矢盡鞬櫜¶
　　行端¶
　　　擬寒山子詩六首(録二首/)¶
木落湫水寒千峰正岑寂惟聞虎嘯聲不見人行迹霜¶
露溼巖莎月輪挂空碧此時觀此心獨坐盤陀石¶
山中髙且寒人罕來登陟松搖雪珊珊蘿罥煙羃羃巗¶
花春不開潭水夏方釋住此夫何為心源湛而寂¶
　　祖銘¶
<pb:KR4h0143_WYG_132-23b>¶
　　　宿徑山娑羅林二首(録一首/)¶
髙齋宿層巒無眠振衣起厯厯夜方悄婉婉情自美濃¶
露灌桂花清香襲庭几林曠鳴籟隱空淨停雲徙萬事¶
坐若遺靜極到天理舉目注秋江涼月薄如水¶
　　　徑山五峯¶
　　　　堆珠峯¶
天勢下凌霄坐使萬壑趨元氣結巒岫獻此大寳珠翊¶
殿護釋梵鼔鐘殷人區¶
<pb:KR4h0143_WYG_132-24a>¶
　　　　大人峯¶
五髻生雲雨鎮踞何舂容具此大人相題為大人峰偉¶
哉天地間萬象同擴充¶
　　　　鵬摶峯¶
峰勢來大鵬鼓此垂天翼培風本無待適兹造化力何¶
須問天池在在六月息¶
　　　　晏坐峯¶
松杉太古色不别春與冬道人此晏坐一念萬劫融不¶
<pb:KR4h0143_WYG_132-24b>¶
特座燈王等了諸法空¶
　　　　朝陽峯¶
二儀開幽漠日月臨下土萬物麗髙明此峰正當午堂¶
堂大聖人兩眼空寰宇¶
　　清珙¶
　　　山中天湖卜居二首¶
林木長新葉遶屋清隂多深草沒塵迹隔山聽樵歌自¶
耕復自種側笠披青蓑好雨及時來活我新栽禾遊目¶
<pb:KR4h0143_WYG_132-25a>¶
周宇宙物物皆消磨既善解空理不樂還如何¶
月來照我門風來吹我襟勸君石上坐聽我山中吟元¶
鬢化為雪朝光成夕隂萬事草頭露豈得長如今¶
　　智寛¶
　　　龍淵景徳禪院分韻得院字¶
涼飇動新秋逺麓集羣彦虛巖靈籟鳴列坐罷揮扇情¶
愉引杯觴懽劇互酬獻酡顔映落日林光散凌亂池深¶
魚自樂樹宻鳥相喚老桂粲幽叢天香滿西院懷哉鄭¶
<pb:KR4h0143_WYG_132-25b>¶
廣文樗櫟散崖㟁¶
　　清欲¶
　　　歸雲亭¶
作亭竚歸雲雲歸宛亭亭道人本無心澹與雲相應夾¶
徑樹嘉木沼溪羅翠屏人間境逾寂雲白山自青看山¶
坐亭上披雲濯清泠¶
　　　聽松堂¶
風來松韻清風去松韻停松堂得松韻六月生清冰重¶
<pb:KR4h0143_WYG_132-26a>¶
隂覆瑤席時作韶鈞鳴世無寒山子好在誰解聽我欲¶
呼朱絃和此太古音忽聞深澗泉悠然契吾心¶
　　寳月¶
　　　玉山佳處以夜闌更秉燭相對如夢寐分韻得¶
　　　闌字¶
玉醴徐泂酌銀燈消薄寒清談方欲洽髙宴殊未䦨孰¶
知契闊餘盡此平生歡驚風起山阿㫁鴻行路難嘉㑹¶
豈云易長歌為辛酸¶
<pb:KR4h0143_WYG_132-26b>¶
　　　題界溪顧處士梅隱齋¶
横斜一枝春清淺半溪水幽人樂閒居暗香透窗几月¶
明雪初晴爽氣動髮髓脱巾調素琴渺渺天如洗¶
　　文信¶
　　　題雲林竹圖¶
粲粲碧玉枝託根在崑崙日出四海靜影拂青雲端君¶
王愛直節樹之黄金門華繁實且多持以慰青鸞¶
　　自恢¶
<pb:KR4h0143_WYG_132-27a>¶
　　　書畫舫餞謝子蘭以江東日暮雲分韻得暮字¶
結屋如畫船飛梁水中度廻窗與曲檻粲粲足可數書¶
巻髙滿牀張圖設茶具驩虞集佳賓山水發深趣幽人¶
殊方來雅論夙欽慕眷言聊徜徉扁舟逐飛鶩明當送¶
子行相期遲嵗暮¶
　　子賢¶
　　　送葉明齋如京¶
傷君逺行邁白日何凄其微陽漏林光稍稍照人衣天¶
<pb:KR4h0143_WYG_132-27b>¶
髙鳥垂翼風急花落枝荒臺俯流水萬里長相思¶
　　芝磵¶
　　　湘竹龍¶
杜君得湘管歸㺯湘江潯湘君抱瓊瑟和作孤鸞吟魚¶
龍起夜聽月小江深深鮫室停秋杼鈞天協廣音行将¶
攬芳杜遲子蒼梧岑¶
　　觀通¶
　　　壺中荷花¶
<pb:KR4h0143_WYG_132-28a>¶
愛此荷花紅天然匪雕飾披披妍令姿亭亭映清湜風¶
引茵蔯香露含珊瑚色寘之白玉壺光輝滿瑤席¶
　　宗衍¶
　　　遣興¶
龍化不改鱗士達不改身借問當路子如何棄賤貧仲¶
尼稱大聖原壤乃狂人光武有天下嚴陵實隱淪故舊¶
不可忘何況師友親嗚呼千載下此道如埃塵¶
　　　獨坐¶
<pb:KR4h0143_WYG_132-28b>¶
客至固足喜不至靜亦佳柴門終日掩風過有時開豈¶
不念笑言輕交交成乖庭柯有好鳥衆音何喈喈晨征¶
暮來止乃與我心諧¶
　　　泊平望¶
計程息勞牽日晩江路永連檣如有待聚泊就村井沙¶
明鷗羣回月出人語靜心清獨不寐況乃風露冷因思¶
往來客終日困馳騁得非衣食驅無乃縁造請吾人方¶
外士素志慕箕潁胡為淹水宿混跡問鼃黽丈夫别有¶
<pb:KR4h0143_WYG_132-29a>¶
念此意誰得領人生未聞道如何卧煙景¶
　　　東臯為陳隱君作¶
晨光散蒼涼灌木露未晞衆鳥各相命遲遲出林飛豈¶
不畏網羅所苦渇與饑人生有常策胡為不知歸東臯¶
春雨深地澤黍豆肥理荒朝荷鉏廹暮返荆扉筋力固¶
疲倦庶幸無禍機鹿臺多黄金首陽悲采薇且自食吾¶
力焉知彼是非¶
　　　雜詩次俞伯陽韻¶
<pb:KR4h0143_WYG_132-29b>¶
無營百慮省有作慮乃多空林無過客寂寞類山阿果¶
熟風自落蛛緣當户羅㫁蓬非無根落木亦有柯所懷¶
顧不獲抱恨将如何白雲悵悠悠回首聊詠歌¶
　　　靜趣軒¶
躁靜失本性滯寂聖所訶不有止觀幻欲靜動愈多道¶
人非避世偶此住山阿幽侣不到門況聞車馬過閒雲¶
謝冗跡止水無驚波山光明户庭定起聊婆娑擾擾奔¶
競者聞風意如何¶
<pb:KR4h0143_WYG_132-30a>¶
　　　對菊有感¶
百草競春色惟菊有秋芳豈不渉寒暑本性自有常疾¶
風吹髙林木落天雨霜誰知籬落間弱質懷剛腸不怨¶
嵗月暝所悲廹新陽永歌歸去來此意不能忘¶
　　　晩涼懷故山¶
疎林生晩涼微日映書幌南山澹相對幽磬時一響懷¶
歸見素心感舊發遐想稍待秋橘香風汀蕩雙槳¶
　　　浴罷¶
<pb:KR4h0143_WYG_132-30b>¶
浴罷振輕袂漱齒汲石井木落嵗已秋山深夜逾靜細¶
詠餘幽響清心寄真境松門涼月隂挂杖一僧影¶
　　　啄木¶
啄木江南飛螙蟲生上林江南亦有蠧不聞剥啄聲螙¶
種日以滋木病日以深啄木不啄螙孰慰鳯凰心¶
　　　墨蘭¶
楚雪春已晴沅湘水初滿去年故葉長今年新葉短波¶
明碧沙淨日照紫苔暖不見澤中人江南暝雲㫁¶
<pb:KR4h0143_WYG_132-31a>¶
　　　楊伽寺得月臺¶
月出湖山湄清輝映林屋山明秋樹靜照見幽鳥宿開¶
門誰遣入俯磵近可掬道人猶未眠經聲出深竹¶
　　惟則¶
　　　登西林¶
沈鬱難自居偶思散遐矚拄杖登西林㫁崖倚脩竹崖¶
上叢花開飛禽自相逐崖上清川流水光泛嘉木四月¶
風雨多平野一時緑長嘯白日低煙雲起空谷俯視萬¶
<pb:KR4h0143_WYG_132-31b>¶
化間勞生亦何足¶
　　元珪¶
　　　題徐良夫耕漁軒¶
髙士解塵鞅結廬遂幽素曠爾樂天真怡然乃成趣青¶
山䕃虚牖白雲靄嘉樹飲水豈吾貧茹藿非吾慮野花¶
自妍芳山烏亦幽聚一與衆累暌既往亦已悟時與樵¶
者行或從朋侣賦寄謝華冕流何為逐鵷鷺¶
　　覺慧¶
<pb:KR4h0143_WYG_132-32a>¶
　　　題徐良夫耕漁軒¶
隱者靜忘慮山幽似盤谷解纓濯清泉援琴愒脩竹鳥¶
語哢暄候晴光泛嘉木逍遙愜素抱澹泊恒自足白雲¶
我同心晴來與之宿¶
　　大訢¶
　　　顔暉猿¶
峽冬拖長冰崖滑如積鐵客子涕縱横悲猿助嗚咽仰¶
視浮雲馳再聽蒼石裂不畏行路難但感芳年歇¶
<pb:KR4h0143_WYG_132-32b>¶
　　本誠¶
　　　貧居¶
造物非貧我欲我閑且安貧居自有樂此樂非人間蕭¶
然一茅宇十年卧空山山深無客來獨與雲往還芰荷¶
製冬衣藜藿供朝餐登山玩崔嵬臨流聽潺湲為無貪¶
著念隨地可盤桓但得閒中樂豈以貧為艱愈貧愈無¶
事無事心愈間雖居人世中恰似出塵寰¶
　　善學¶
<pb:KR4h0143_WYG_132-33a>¶
　　　為道深題墨竹¶
誰寫雙篔簹半晴半帶雨幹直挺青琅葉疎攢翠羽清¶
容禪室懸瘦許山僧侣儻遇老香嚴定将公案舉¶
　　　山水圖為李用之書¶
良工善丹青所得意外意紙上移江山筆端轉天地楊¶
栁護煙村雲霞鎖蕭寺索我一題詩對之起幽思¶
　　大圭¶
　　　夏日同趙生鄭生許氏兄弟遊龜山山有大石¶
<pb:KR4h0143_WYG_132-33b>¶
　　　下有遺址相傳歐陽詹讀書於此因造焉相與¶
　　　慷慨賦詩分韻得魚字¶
間情素乖俗樂彼中林居林居未云果幽賞意有餘出¶
郭青山多佳木亦扶疎並遊得良友方駕從所如翠微¶
薄炎景蘿風汎涼裾雲逕歩窈窕石門入清虚少留席¶
豐草緑縟綿以舒叢柯翳鳴鳥石澗清有魚形神一蕭¶
㪚疲勩亦以袪夤縁龜巖東遂即歐陽廬懷賢仰髙躅¶
撫蹟驚廢墟願留石中室畢誦人間書兹焉恐遲暮眷¶
<pb:KR4h0143_WYG_132-34a>¶
眷空躊躇¶
　　　造唐山人居¶
行行野田盡荒蹊入秋水何人有新屋鬱鬱松林裏欣¶
然造其門晤言乃君子解衣坐微涼超遙適間美日澹¶
疎雨晴山色散窗几石上聞鳥鳴林端見雲起平生事¶
外心即此胡不喜少暇同飲泉幽期自今始¶
　　　臺上晩涼未去¶
髙臺日将暮風涼未歸客長歌林木秋微靄山光寂素¶
<pb:KR4h0143_WYG_132-34b>¶
友適心期幽賞忘物役殷勤松間月照我歸途白¶
　　道充¶
　　　送象先鏡上人歸南昌¶
赤霄有紫鳯文彩光陸離不肯阿閣巢寜受樊籠羈垂¶
垂翠筠實翳翳梧桐枝豈無食息好遑遑欲何之神飇¶
激長翮羣翼何由追還作朝陽鳴慰此長年思¶
　　義傳¶
　　　姑蘇懷古¶
<pb:KR4h0143_WYG_132-35a>¶
秋日何短短清游何款款白雲無定蹤飛入長洲苑空¶
臺誰與登麋鹿事逾逺哀哉城頭烏夜夜月中滿西南¶
山水佳欲往足力軟爛開木芙蓉寒塘㺯清淺臨風一¶
徘徊髙吟慰悽㫁¶
　　鄭氏允端¶
　　　題耕牧圖¶
幽人薄世味耕牧山之隂自抱村野姿常懷畎畆心行¶
行南山歌落落梁甫吟挂書牛上角揮鋤瓦中金飽飯¶
<pb:KR4h0143_WYG_132-35b>¶
黄昬後力田春雲深四體勤樹藝三生悟浮沈巢父世¶
髙尚徳公人所欽伊人去已逺髙風邈難尋撫巻空歎¶
息俯仰成古今¶
　　　望夫石¶
良人有行役逺在天一方自期三年歸一去凡㡬霜登¶
山凌絶巘引領望歸航歸航望不及躑躅空徬徨化作¶
山頭石兀立倚穹蒼至今心不轉日夜遙相望石堅有¶
時爛海枯成田桑石爛與海枯行人歸故鄉¶
<pb:KR4h0143_WYG_132-36a>¶
　　　效古¶
人生天地内翕歘如轉蓬有材不早用老去悲途窮甘¶
羅豁達士意氣自豪雄奉辭使列國十二登上公早達¶
勝晩遇應鄙垂釣翁¶
　　　詠鏡¶
皎皎奩中鏡相隨越歳年清光何所如明月懸中天我¶
昔十五餘顔色如花鮮對之理晨妝塗抹鬭嬋娟邇來¶
年頗長貧病相憂煎形容漸老醜無復施朱鉛今朝鏡¶
<pb:KR4h0143_WYG_132-36b>¶
亦昬塵垢蝕連錢相看自黯淡焉能分媸妍人生有盛¶
衰物情隨變遷世間類如此何用増慨然¶
　　　聽琴¶
夜深衆籟寂天空缺月明幽人據槁梧逸響發清聲一¶
彈再三鼓中含太古情坐深聽來乆山水有餘清子期¶
既物化賞心誰與并感慨意不已天地空崢嶸¶
　　狄婉兒¶
　　　秋夜語薩生¶
<pb:KR4h0143_WYG_132-37a>¶
　團團月桂滿藹藹秋蘭芳桂影天外飄蘭生王者香賤¶
　軀入風塵羞此蘭桂芳歡狎但下帶厭浥時沾裳今君¶
　得君意長願侍君牀雉朝雊嘉樹鵓暮據盤桑擬載指¶
　南車相逢返北堂共逐行雲去瞻望明星光銀燈漫綽¶
　約玉珮解鏗鏘脱此圍鸞棲盻彼逺羊腸行歸作君婦¶
　生死無相忘¶
　　　晩翠亭鬼¶
　　　　晩翠亭詩¶
<pb:KR4h0143_WYG_132-37b>¶
　一徑入青松飛流澹晴緑道人晩歸來長歌振林谷山¶
　深不知秋落葉下枯木須臾翠煙開月色照綵服¶
　¶
　¶
　¶
　¶
　¶
御選元詩巻二十四¶
