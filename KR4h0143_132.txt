# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:44.574697
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷四十九
<pb:KR4h0143_WYG_132-1a>¶
　欽定四庫全書¶
御選宋詩巻四十九¶
　　七言律詩五¶
　　　晁補之¶
　　　　魚溝懐家¶
　生涯身事任東西藥笥書囊偶自齎栁嫩桑柔鴉欲乳¶
　雪消冰動麥初齊沙頭晚日檣竿直淮上春風雁鶩低¶
　歸去未應芳物老桃花如錦遍松溪¶
<pb:KR4h0143_WYG_132-1b>¶
　　　　鎖試呈同舍¶
　官局悠悠共此行來時庭菊未含英五更脱葉驚書几¶
　一夜寒砧滿禁城詩似涼風來有思酒如清露浥無聲¶
　何時驄馬催歸去更有林端魄一生¶
　　　　澠池道中寄福昌令張景良通直¶
　十年一夢間湖湘欲往從之道阻長可但知君愛彭澤¶
　不應言我薄淮陽馬穿崤底流泉白鳥下闗頭落照黄¶
　愁作驛亭寒不寐懐人思古九迴腸¶
<pb:KR4h0143_WYG_132-2a>¶
　　　次韻李秬靈山亭宴集寵戲之句¶
勝遊誰繼竹林賢峴首髙情自邈然寳刹千尋出天半¶
靈山三面落樽前梅花摘得寧煩驛桃葉呼來不用船¶
南楚何須説窮巷且陪鈴閣聴鵾絃¶
　　晁説之¶
　　　送湯子才¶
江湖此去水連空萬賈連檣浩渺中帆影浸斜青草月¶
笛聲吹盡碧蘆風未論魏闕功名近不與巴山氣象同¶
<pb:KR4h0143_WYG_132-2b>¶
更到臨平看輦路沙堤十里軟塵紅¶
　　　溪上¶
野老門前雲覆溪雨晴雲氣亦霏㣲水生蘆筍纎纎長¶
日暖楊花細細飛得食慈烏皆反哺巻簾乳燕自知歸¶
天涯物色堪行樂況復淮西近解圍¶
　　　潯陽¶
渺渺蒼江遶郭流菰蒲杜若滿汀洲山雲不動飛黄鶴¶
春水無邊沒白鷗日落荒城聞戍鼓天清絶浦見行舟¶
<pb:KR4h0143_WYG_132-3a>¶
老夫舊有湘湖興聊復今年作逺遊¶
　　　予已未十月二十有二日去涪上越明年八月¶
　　　二十有八日以事再來觀山川之勝無異於昔¶
　　　而予之幽憂壹鬱亦自若也¶
重來閒曳杖藜行皁帽依前似管寧風雨只如當日恨¶
江山不改故時青天寒未夕窗先暝霜晩無聲葉自零¶
詩罷時為洛生詠醉吟聊使故人聴¶
　　晁沖之¶
<pb:KR4h0143_WYG_132-3b>¶
　　　送惠純上人游閩¶
蚤聴閩人説土風此身嘗欲到閩中春溝水動茶花白¶
夏谷雲生茘子紅襟帶九江山不斷梯航百粤海相通¶
北窗夜展圖經看手自題書寄逺公¶
　　　次二十一兄韻¶
憶在長安最少年酒酣到處一欣然獵回漢苑秋髙夜¶
飲罷秦臺雪作天不擬伊優陪殿下相隨于為過樓前¶
如今白髮山城裏宴坐觀空習斷縁¶
<pb:KR4h0143_WYG_132-4a>¶
　　　次韻集津兄懐嵩少示王立之¶
早聞三十六峰前願寄茅茨一澗邊谷轉馬蹄山繚繞¶
巖開虎口樹嬋娟陽坡日暖宜𤓰地隂嶺天寒熟芋田¶
便好與公相隠去不宜相對尚茫然¶
　　　送僧歸建州¶
清秋潁汝歸時晩不及羣公送惠休曲几數行題字别¶
扁舟幾日為詩留東吳楊栁雲中渚南越梅花雪外洲¶
萬里故鄉聊一到江山風物往來游¶
<pb:KR4h0143_WYG_132-4b>¶
　　張表¶
　　　探春有感¶
柳萼䝉茸待放緜櫻桃新葉大如錢深春冷落花殘後¶
寒食朦朧月淡天獨坐每将詩作伴遣愁安得酒如泉¶
傷心千里休凝望城外東風草滿川¶
　　　暮春¶
夜雨輕寒拂曉晴牡丹開盡過清明庭前落絮誰家栁¶
葉裏新聲是處鶯白髮生來如有信青春歸去更無情¶
<pb:KR4h0143_WYG_132-5a>¶
便當種秫長成酒逺學陶潛過此生¶
　　　秋興¶
薄雲蔽日曉悠悠簷雨蕭蕭急未收佳樹已彫今嵗葉¶
西風還是去年秋蹉跎不奈時驚客牢落惟憑酒散愁¶
多病支離欣得睡晩來涼氣滿衾裯¶
　　　秋雨不止¶
陋巷柴門掩寂寥一窗風雨晩蕭蕭清秋漸冷尤宜嬾¶
閒日苦長無處消烏几青笻扶病弱素琴黄卷任逍遥¶
<pb:KR4h0143_WYG_132-5b>¶
交朋南北音書隔雖有芳尊誰可招¶
　　　夏日雜興二首¶
牆下溪流清且長夾溪喬木雨蒼蒼裊風翠果擎枝重¶
照水圓荷舞葉涼蝸殻已枯黏粉壁燕泥時落汚書牀¶
南山野客閒相過贈我能攜藥滿筐¶
蔬圃茅齋三畝餘溪光山影動浮虚病妻老去惟尋藥¶
稚子年來解愛書中散無堪心放蕩馮唐已老興蕭疎¶
全真養素安吾分敢謂軒裳不我如¶
<pb:KR4h0143_WYG_132-6a>¶
　　　水南春望¶
洛岸東風送馬行橋横落日半川明天連觀閣雲垂地¶
春入山河秀滿城老去飄萍甘屏跡興來懐古未忘情¶
短歌一曲聊回首不待悲秋白髮生¶
　　　泊舟候水¶
一水悠悠斷復連卸帆終日小灘前青旗招飲篙工醉¶
五兩敧風賈客眠樹色逺分芳草路鳥行斜斷夕陽天¶
漁舟慣伴危檣宿饋我霜鱗不用錢¶
<pb:KR4h0143_WYG_132-6b>¶
　　　秋日登海州乗槎亭¶
海上西風八月涼乗槎亭外水茫茫人家日暖漁樵樂¶
山路秋晴松柏香隔水飛來鴻陣闊趁潮歸去櫓聲忙¶
蓬萊方丈知何處煙浪參差在夕陽¶
　　　屋東¶
蒼鳩呼雨屋東啼麥穗初長燕子飛竹裏人家雞犬靜¶
水邊官舍吏民稀溪聲夜漲寒通枕山色朝晴翠染衣¶
賴有西鄰好詩句賡酬終日自忘機¶
<pb:KR4h0143_WYG_132-7a>¶
　　　和即事¶
溪如圓塹木如城魚鳥從遊信此情啅雀踏枝飛尚裊¶
仰荷承雨側還傾彈琴廢久重尋譜種藥求多旋記名¶
干世久判無妙策直應歸學老農耕¶
　　　春日遣興二首¶
流光向老惜芳菲搔首悲歌心事違野緑染成延晝永¶
亂紅吹盡放春歸荆榛廢苑人閒牧風雨空城鳥夜飛¶
斷送一番桃李盡可憐桑柘有光輝¶
<pb:KR4h0143_WYG_132-7b>¶
日烘煙栁軟於絲桃李成塵緑滿枝芳草有情隨處好¶
落花無賴信風吹闗心傷感知何處過眼芳菲能幾時¶
一病春來妨痛飲遣愁惟有强裁詩¶
　　　夏日三首(録二首/)¶
長夏邨墟風日清簷牙燕雀已生成蝶衣曬粉花枝午¶
蛛網添絲屋角晴落落疎簾邀月影嘈嘈虚枕納溪聲¶
久判兩髩如霜雪直欲樵漁過此生¶
棗徑𤓰畦經雨長白衫烏帽野人裝幽花避日房房斂¶
<pb:KR4h0143_WYG_132-8a>¶
翠樹含風葉葉涼養拙久判藏姓字致身安用巧文章¶
漢廷卿相皆豪傑不遇何妨白髮郎¶
　　　離富池望廬岳是日入夾口直達潯陽遂舍大¶
　　　江之險示同行¶
山秀江清三百里與君三宿一扁舟飲殘桑落溪雲暮¶
卧冷桃笙楚雨秋舟隠長江逢夾口眼明五老立峰頭¶
幾年澤國行將遍歸與親朋説舊遊¶
　　　縣齋¶
<pb:KR4h0143_WYG_132-8b>¶
只合門如野叟家市朝聲利苦喧譁但知得醉頻酤酒¶
何處逢春不見花暗樹五更雞報曉晚庭三疊鼓催衙¶
知君宰邑端無事吟笑何妨到暮鴉¶
　　　泊舟都梁亭二首(録一首/)¶
旅枕無眠客夢勞五更傍舍一雞號淮天水闊浮梁小¶
城郭霜清寳墖髙梅鎖冷香通雀啄水翻新緑出漁篙¶
君恩許作還鄉客肯向江蘺賦廣騷¶
　　　登楚望北樓¶
<pb:KR4h0143_WYG_132-9a>¶
裊裊危樓百尺梯秋風有客獨攀躋路窮流水逺更逺¶
目斷夕陽西復西簾卷似迎輕燕入栁深時有暗蟬嘶¶
洞庭落葉悲騷客鵯鵊何勞著意啼¶
　　　赴官夀安泛汴¶
西來秋興日蕭條昨夜新霜緝緼袍開遍菊花殘蕊盡¶
落餘寒水舊痕髙蕭蕭官樹皆黄葉處處邨旗有濁醪¶
老補一官西入洛幸聞山水頗風騷¶
　　　三鄉懐古¶
<pb:KR4h0143_WYG_132-9b>¶
清洛東流去不還漢唐遺事有無間廟荒古木連空谷¶
宫廢春蕪入亂山(地有光武/祠連昌宫)南陌絮飛人寂寂空城花¶
落鳥闗闗登臨幾度遊人老又對東風髩欲斑¶
　　　歸馬¶
歸馬駸駸不受鞭晩霞如畫照晴川蕭疎黄葉孤舟岸¶
零落秋雲斷雁天臨水登山悲楚客烹雞酌酒愛詩仙¶
任從老逐霜毛至莫遣愁來玉盞邊¶
　　　官舍嵗暮感懐書事¶
<pb:KR4h0143_WYG_132-10a>¶
衙鼓鼕鼕送夕陽經時無客上髙堂淵明栁老秋多雨¶
子敬氊寒夜有霜山樹葉稀晴摘果齋爐灰煖晩焚香¶
經綸自有英雄在閒散須教屬漫郎¶
北風吹雁去翩翩留滯周南又一年田為嵗荒陶令秫¶
酒無人乞廣文錢香籠缽水清晨咒坐煖蒲團後夜禪¶
更謝晴明好山色數峰殘雪在簷前¶
　　　雪晴野望¶
蕭蕭空谷隠山雲渡水人歸何處邨樵徑雪迷唐苑路¶
<pb:KR4h0143_WYG_132-10b>¶
鳥聲寒集漢祠門公堂吏散惟修竹近嶺林疎見飲猿¶
客坐無氊君莫笑陶潛亦有酒盈樽¶
　　　寒食贈遊客¶
隂隂畫幕映雕欄一縷㣲香寳篆殘寒食園林三月近¶
落花風雨五更寒箏調寳柱絃初穏酒滿金壺飲未乾¶
明日踏青郊外去緑楊門巷繫雕鞍¶
　　　次韻秦七寄道潛¶
衰疲久厭五更朝每媿𠖇鴻在泬寥顧我塵冠彫舊髩¶
<pb:KR4h0143_WYG_132-11a>¶
愛君山桂長新條文詞畫虎工逾拙世味春冰老益消¶
只欲歸依香火社髙堂時聴法音潮¶
　　陳師道¶
　　　次韻李節推九日登南山¶
平林廣野騎臺荒山寺鳴鐘報夕陽人事自生今日意¶
寒花只作去年香巾欹更覺霜侵髩語妙何妨石作腸¶
落木無邊江不盡此身此日更須忙¶
　　　寄亳州林待制¶
<pb:KR4h0143_WYG_132-11b>¶
湖海相望闕寄聲雲林過雨未全晴青衫作吏非前日¶
白首論文笑後生似聴兒童迎五馬稍修書札問専城¶
一聞苦李䝉莊句不復人間世後名¶
　　　春懐示鄰里¶
斷牆著雨蝸成字老屋無僧燕作家剰欲出門追笑語¶
却嫌歸髩著塵沙風翻蛛網開三面雷動蜂窠趁兩衙¶
屢失南鄰春事約只今容有未開花¶
　　　和寇十一晩登白門¶
<pb:KR4h0143_WYG_132-12a>¶
重門傑觀屹相望表裏山河自一方小市張燈歸意動¶
輕衫當户晩風長孤臣白首逢新政遊子青春見故鄉¶
富貴本非吾輩事江湖安得更相忘¶
　　　和李使君九日登戲馬臺¶
登髙能賦屬吾儕不用傳杯擊鉢催九日風光堪落帽¶
中年懐抱更登臺江山信美因人勝萸菊逢辰滿意開¶
二謝風流今復見千年留句待君來¶
　　　和休文至自新安¶
<pb:KR4h0143_WYG_132-12b>¶
無成底事到天涯重見春工換栁枝厯盡江山苦行役¶
歸來風雨過花時馳驅共厭人間世險阻時聞别後詩¶
獨有窮愁消未盡一番相見一伸睂¶
　　　登彭祖樓¶
城上危樓江上城風流千載擅佳名水兼汴泗浮天闊¶
山入青齊煥眼明喬木下泉餘故國黄鸝白鳥解人情¶
須知壯士多秋思不露文章世巳驚¶
　　　和富中容朝散值雨感懐¶
<pb:KR4h0143_WYG_132-13a>¶
節物驚心嬾復嗟樽中酒盡復誰賖風撩雨脚俄成陣¶
雪閣雲頭欲結花萬里可堪長作客一年將盡未還家¶
自憐落落終難合白首詩書謾五車¶
　　　送澤之過維揚¶
夢裏揚州十載間青樓陳迹故依然袍爭爛錦催詩筆¶
雨濺明珠落酒船顧我老無騎鶴興羨君行及看花天¶
囊中繡句歸應滿不負韋郎五色箋¶
　　　九日寄秦少游¶
<pb:KR4h0143_WYG_132-13b>¶
疾風迴雨水明霞沙步叢祠欲暮鴉九日青樽欺白髮¶
十年為客負黄花登髙懐逺心如在向老逢辰意有加¶
淮海少年天下士可能無地落烏紗¶
　　　和劉元樂月夜寄賈耘老¶
胡牀欲上庾公樓那復周南歎滯留皓魄光連鮫室午¶
疎星冷浸洞庭秋錦袍有興思姑熟桃楫無心問莫愁¶
喚取長江來入社不勞牛渚問行舟¶
　　蘇頌¶
<pb:KR4h0143_WYG_132-14a>¶
　　　又和次中答莘老見招¶
近甸無辭暫駐車吳門雖好隔重湖且嘗竹苑迎霜兔¶
休憶松江上釣鱸老見交朋尤眷戀醉吟風月好躊蹰¶
廣陵喜得賢賓客簪履光華勝瑇珠¶
　　彭汝礪¶
　　　和瑛師¶
江湖日夜著東流水上乾坤一㸃浮隔浦雲山隨客步¶
近邨花竹慰人愁同舟自有林宗在結社還須惠逺游¶
<pb:KR4h0143_WYG_132-14b>¶
酒興正酣歸更嬾坐看凉月上滄洲¶
　　　萬安道中¶
上下雞籠牛口灘灘頭濯濯雨聲寒氣蒸曉日雲無際¶
波漾春風雪未乾落絮並花浮逺水飛鷗隨鷺落驚湍¶
扁舟穏泛滄浪逺珍重嚴陵一釣竿¶
　　　澄心亭¶
逸老初開池上亭使君鐘鼔樂新成寳林自有湖山助¶
定水何從風浪生雨過淡雲迷島嶼日長幽鳥下簷楹¶
<pb:KR4h0143_WYG_132-15a>¶
扁舟逺汎滄浪碧可避時人笑獨清¶
　　　濟叔潤之兄弟見送出小渡¶
欲置窮通逐水漚共君歌舞醉新秋詩詞可愛題黄葉¶
别意難忘寄緑洲雨過㣲風催去棹夜凉明月滿歸舟¶
又隨天外一飛鵠可羨波前雙白鷗¶
　　　晩晴¶
萬里無雲雨意醒江湖滿載夕陽明老翁暮釣扁舟去¶
稚子歸樵一笛横溪月悠悠含夜意林風細細作秋聲¶
<pb:KR4h0143_WYG_132-15b>¶
詩魂散落無羈束試效樊川賦晩晴¶
　　李昭玘¶
　　　南遊道中¶
玉鱠金虀昔未嘗幾回飛夢到滄浪鄉闗望處歸期晩¶
風水聲中去路長梅使南來問行驛雁聲北度下斜陽¶
囊錢未盡江湖近擬買漁舟學漫郎¶
　　　登平山堂¶
斷檻欹簷風雨頻不逢心賞為重新依稀疊嶂宛如畫¶
<pb:KR4h0143_WYG_132-16a>¶
憔悴垂楊今復春一闋髙歌長在耳後來佳客復何人¶
悠然未盡雲煙思不見揚州十里塵¶
　　　迎駕¶
端門萬騎錦衣紅迤邐鳴梢下半空天極奥居黄道北¶
瑶池歸仗五雲中金輿影度長廊日法曲聲回廣殿風¶
泗水昔年曽夢到拜恩何幸接鵷鴻¶
　　李之儀¶
　　　春日¶
<pb:KR4h0143_WYG_132-16b>¶
芊芊芳草望中迷傳火樓臺麗日西飛絮輕翻遮栁陌¶
落花亂㸃暗桃蹊疏璃波淨沈魚素玳瑁簾疎阻燕泥¶
百五良辰最蔥蒨緑隂行馬過鶯啼¶
　　　薄雲¶
薄雲疎雨灑雕籠槎拂銀潢月上弓紅淚半殘歌後燭¶
翠濤低湧夢回風淬餘劒鍔難為利解盡犀株未見通¶
杳杳芝田定何許斷魂無計脱驚鴻¶
　　劉季孫¶
<pb:KR4h0143_WYG_132-17a>¶
　　　寄蘇内翰¶
倦壓鼇頭請左符笑尋潁尾為西湖二三賢守去非逺¶
六一清風今不孤四海共知霜髩滿重陽曽插菊花無¶
聚星堂上誰先到欲傍金尊倒玉壺¶
　　廖正一¶
　　　和補之梅花¶
蕙蘭芳草久暌離偶洩春光此一枝自許輕盈羞粉白¶
何人閒麗得鄰窺寒欺薄酒魂消夜月入重簾夢破時¶
<pb:KR4h0143_WYG_132-17b>¶
幸有暗香襟袖煖江南歸信不應遲¶
　　賈收¶
　　　題有美堂¶
自刊宸畫入雲端神物應須䕶翠巒吳越不藏千里色¶
斗牛常占一天寒四簷望盡回頭嬾萬象搜來下筆難¶
誰信靜中疎拙意畧無踪跡到波瀾¶
　　沈偕¶
　　　遺賈耘老蠏¶
<pb:KR4h0143_WYG_132-18a>¶
黄秔稻熟墜西風肥入江南十月雄横跪蹣跚鉗齒白¶
圓臍吸脇斗膏紅虀須園老香研柚羮藉庖丁細擘蔥¶
分寄横塘溪上客持螯莫放酒杯空¶
　　謝逸¶
　　　寄隠士¶
先生骨相不封侯卜居但得林塘幽家藏玉唾幾千巻¶
手校韋編三十秋相知四海孰青眼髙卧一菴今白頭¶
襄陽耆舊詢名徳祇有龎公不入州¶
<pb:KR4h0143_WYG_132-18b>¶
　　謝薖¶
　　　喜董彦逸自仙巖歸¶
鉢囊髙挂同僧夏逺寄巖間一把茅地僻狙猴常作伴¶
食貧蕨筍不充庖瘦藤任拄萬峰頂野鶴來歸千嵗巢¶
檢㸃篋中詩幾首蒼頭特遣為君抄¶
　　　送王坦夫由淮南入京¶
王郎乗興上扁舟數遣書來冩我憂奏牘三千待金馬¶
巻簾十里夢揚州桃花水漲理歸檝蓮葉杯香消客愁¶
<pb:KR4h0143_WYG_132-19a>¶
白髮倚門長望子細君應賦大刀頭¶
　　　玉茗花¶
佳園昨夜變春容清曉驚開玉一叢素質定欺雲液白¶
淺粧羞退鶴翎紅似聞金谷初無種欲畫鵞溪恐未工¶
底事餘花避三舍孤髙原有使君風(謂魯/公也)¶
　　洪炎¶
　　　石湖院¶
古木參天水一溝潮來曲折可藏舟招提密映晴嵐起¶
<pb:KR4h0143_WYG_132-19b>¶
滄海潛通夜氣浮丹茘薦盤驚北客赤蟳供饌識炎洲¶
却疑江左知名士不作乗桴浩蕩遊¶
　　汪革¶
　　　寄謝無逸¶
問訊江南謝康樂溪堂春木想扶疎髙談何日看揮麈¶
安步從來未當車但得丹霞訪龎老何須狗監薦相如¶
新年更勵於陵節妻子同鋤五畝蔬¶
　　胡致隆¶
<pb:KR4h0143_WYG_132-20a>¶
　　　落星樓即事¶
葛巾藤杖竹籧篨夜静江樓縱目初海獸擎山出彭蠡¶
玉龍銜水下匡廬三更雲浄猿啼露十里月寒人捕魚¶
已問湖山借圭角他年來此老樵漁¶
　　　仰山寺¶
山下清泉迸石流山前松竹自春秋猿吟古寺偏深處¶
雲集羣峰最上頭一老有靈飛窣堵二神無語鎖寒湫¶
諸天更在藤蘿外欲踏層巔悵末由¶
<pb:KR4h0143_WYG_132-20b>¶
　　朱長文¶
　　　次韻子文抱病幽居之作¶
幾年彩筆擅詞塲髩髮相饒色更蒼千里舊聞稱驥騄¶
九霄安得接鸞凰醉凭淨几抛烏帽閒捲新詩置錦囊¶
治世莫將公幹比松陵風物勝清漳¶
　　　次韻公權子通唱酬春晚遣懐¶
春華急似曉天星誰得年年髩髮青露濯淺深枝上錦¶
風吹離合水中萍吟餘金谷香隨步書罷蘭亭酒欲醒¶
<pb:KR4h0143_WYG_132-21a>¶
擬把冽泉同一酌為君林下洗寒瓶¶
　　　次韻俞子文南軒雨後¶
農疇已種圃畦青髙卧丘園自放情客少不嫌三徑濕¶
年豐休歎一瓢清殘鶯喜向風前囀病鶴猶能月下鳴¶
十載令名如有得莫愁軒冕老無成¶
　　　柬隠者¶
不愛紛華愛寂寥松風竹月共蕭蕭因隨野鶴過三徑¶
每對江鷗洗一瓢無復塵埃沾短褐尚思煙水泛歸橈¶
<pb:KR4h0143_WYG_132-21b>¶
道人肯與羲之友飛錫重來莫待招¶
　　劉弇¶
　　　春日送簽判陽承議¶
春山野思萬千重那更江頭來送公别淚滴流紅杏雨¶
離情揺曳緑楊風一枝易繞南飛鵲隻字難憑北塞鴻¶
惟有感恩情不斷夜深長在夢魂中¶
　　　寄兜率悦禪師¶
箯輿曽約下山顔白足塵縁等是慳貪為水雲留物外¶
<pb:KR4h0143_WYG_132-22a>¶
劣容紙墨到人間銀潢一掬愁枯肺金鑰千重想上闗¶
病客此身似籠鳥何時毳衲對斕斑¶
　　蔡京¶
　　　恭和御製南郊祭天齋官即事¶
衮龍朱履午堦南大輦鸞鳴羽衛嚴玉軫乍回黄道穏¶
金烏初上白雲暹五門曉氣開旗尾萬騎花光入帽簷¶
已見神光昭感格鶴書恩下萬邦霑¶
　　任伯雨¶
<pb:KR4h0143_WYG_132-22b>¶
　　　元日¶
憶昔東班賀紫宸和風佳氣淨無塵龍墀初下觚稜日¶
雉扇齊開玉座春接武九霄曽近侍投荒三載作流人¶
窮通忤合雖天理俯仰尋思不為身¶
　　鄒浩¶
　　　濟明不與虎丘之遊作詩寄之¶
虎據千年一故丘邇來形勝絕南州池清不礙龍收影¶
臺迥猶疑石㸃頭白日青天秋更好幅巾藜杖曉同遊¶
<pb:KR4h0143_WYG_132-23a>¶
遥知正擁雙旌坐直上雲峰一凭樓¶
　　　枯荷¶
萬頃菱荷一一荒駢頭相倚卧池塘追惟弄日揺深緑¶
不謂凌風折敗黄飢雁飛銜投逺渚寒魚浮觸動斜陽¶
那知凜凜梢雲者自有松筠傲雪霜¶
　　劉安上¶
　　　和左經臣見過¶
為愛端居上郡章里閭何幸得徜徉買田郭外春耕早¶
<pb:KR4h0143_WYG_132-23b>¶
築室湖濱野趣長且把舊書遮病眼了無塵事擾中腸¶
故人訪我留佳句應笑年來兩髩蒼¶
　　　和馮中丞中秋夜月¶
捲盡浮雲見碧虚初傳更漏滴銅壺入秋爽氣迥然别¶
此夜冰輪何處無共想姮娥依桂魄獨憐飛鵲繞庭梧¶
西園飲散歸來早不用紅紗照路隅¶
　　蘇過¶
　　　送曇秀¶
<pb:KR4h0143_WYG_132-24a>¶
三年避地少經過十日論詩喜琢磨自欲灰心老南嶽¶
猶能蠒足慰東坡來時野寺無魚鼓去後閒門有雀羅¶
從此期師真似月斷雲時復挂星河¶
　　吳則禮¶
　　　簡田升之時升之赴金陵¶
建業風流端可憐石城江色曉新鮮鳥窺漢節梅花底¶
雨濕柂樓春水邊霜髮讐書有東觀錦囊覓句屬南天¶
枯腸不飽大官肉我種芋魁今十年¶
<pb:KR4h0143_WYG_132-24b>¶
　　唐庚¶
　　　和程大夫茘枝¶
家在岷峨飽茘枝十年遊宦但神馳側生流落今千載¶
入貢稱珍彼一時定自不將凡果比如何偏與瘴煙宜¶
白頭莫作江南客辜負山中故友期¶
　　　晩春寄友人¶
眼底春愁惱殺儂揚州往事旋成空風流只合稱狂客¶
衰䬃何堪作病翁水國春深梅子雨江天日暮鯉魚風¶
<pb:KR4h0143_WYG_132-25a>¶
何時執手同尊酒收拾清歡笑語中¶
　　　灌息軒¶
仙家林館碧雲圍埽却浮塵晝掩扉萬事年來俱是幻¶
一瓶朝汲已忘機花深曲徑春無盡人在閒庭鳥不飛¶
見説漢隂今復有欲凌霄漢挹清輝¶
　　　收家書¶
西州消息到南州骨肉無他嵗有秋驥子解吟青玉案¶
木蘭堪戰黒山頭即時旅思春冰坼昨夜燈花黍穗抽¶
<pb:KR4h0143_WYG_132-25b>¶
從此歸田應坐享故山已為理菟裘¶
　　　壬辰九月不雨至已年三月穡事去矣今夕輒¶
　　　復沛然喜甚卧作¶
老去生涯白木鑱脱逢艱食更何堪春深野色憂年惡¶
夜半簷聲覺雨甘睡外莫聴泥活活想中已覩麥含含¶
明朝竹徑添幽事玉版堂頭作小㕘¶
　　　故游茂先大夫元祐初為唐安守豪逸喜賓客¶
　　　能劇飲譚笑蓋陳孟公之流今唐安絃索之盛¶
<pb:KR4h0143_WYG_132-26a>¶
　　　甲於兩蜀自游使君始後累遷至秦鳯憲以卒¶
　　　既二十餘年而其子振旅遊嶠南相遇於惠州¶
　　　作此詩贈之¶
唐安千指録琵琶故事猶聞蜀叟誇尊酒何人陪北海¶
練裙今日見西華子歸未得頻芳草我老無成學種𤓰¶
萬里相逢俱白首班荆長語夕陽斜¶
　　黄裳¶
　　　聞雁¶
<pb:KR4h0143_WYG_132-26b>¶
露下多時雁未鳴數聲雲外此宵征北人書到三秋盡¶
南國弓開一字横孤館有誰驚好夢平蘆何處起寒更¶
相應俎上終須免宜向方塘寄此生¶
　　　初秋偶作¶
火行金候兩猶爭擾擾蚊蠅自未平雲漏雨聲蒸地爽¶
日含山氣暮天明直須紈扇恩情斷始向籬花意態生¶
萬里璧寒無一㸃月明中看雁初横¶
　　　社日遊雲門山¶
<pb:KR4h0143_WYG_132-27a>¶
不須扶我自登山脚力能勝十八盤一字雁低頭上過¶
兩城人細掌中看雖知北户縁猶在却笑南柯夢未䦨¶
忽見歸雲應是信滿襟先得洞天寒¶
　　　桐廬㑹景亭¶
物華才思兩無窮來倚闌干萬累空今古坐間山逺近¶
悲歡潮後客西東譙樓上下夕陽外漁網髙低煙雨中¶
想見飛昇人只在留題當識紫元翁(昔有桐君戴/顒得仙於此)¶
　　田亘¶
<pb:KR4h0143_WYG_132-27b>¶
　　　江梅¶
千林含凍鬱蒼蒼只有江梅獨自芳暗吐幽香穿别院¶
半敧斜影入寒塘冰膚宛是姑仙女粉面端疑騎省郎¶
若是蜜奴曽拂掠肯收紅豔貯蜂房¶
　　楊時¶
　　　潁昌西湖泛舟¶
扁舟乗興漫追尋路轉河迴入栁隂拂面落花春意盡¶
避人幽鳥野情深慙無健思供吟筆賴有寒光映客心¶
<pb:KR4h0143_WYG_132-28a>¶
日暮倚風歸棹急一鈎新月挂瑶岑¶
　　　合江亭晩眺¶
倚杖鈎簾兩水間晴光飛影上雕䦨帆催畫鷁摶風去¶
雪吐銛鋒作劒攢平野煙浮迷逺目晩溪潮漲失前灘¶
騎鯨一往扶桑近休問人間行路難¶
　　　遊玉峯閣¶
蒼藤秀木遶空庭疊石層巒擁畫屏混沌鑿開幽竅逺¶
巨靈分破兩峯青雲藏野色春常在風入衣襟酒易醒¶
<pb:KR4h0143_WYG_132-28b>¶
採玉遺踪無處問擬投簪紱學仙經¶
　　　王簿清輝亭¶
黛染煙蘿拂檻低抱城流水緑逶迤澄瀾碎影揺青鏡¶
斜日流峯隠半規坐上盈樽無俗客壁間照夜有新詩¶
登臨已動忘歸興况復清談足解頤¶
　　　汴上¶
天上行雲曳白衣半銜晴日在林扉盤花落雁驚還起¶
啄食飢烏趂不飛榆莢青錢飄已盡月堤流水漭相圍¶
<pb:KR4h0143_WYG_132-29a>¶
征途處處塵隨眼多病長年與世違¶
　　　荆州書事¶
江湖泛泛一虚舟去作人間浪漫遊嵗晚光隂雲冉冉¶
畏途風雨日浮浮萬鍾信是樊中雉一櫂聊同水上鷗¶
投老虀鹽成底事憑誰為種橘千頭¶
千里瀕江地可毛結廬何必故山椒載醪不過斜川路¶
飲水誰同陋巷瓢勿問雞蟲閒得失但知鵬鷃各逍遥¶
黄塵滿眼僧窗靜坐對風花意自消¶
<pb:KR4h0143_WYG_132-29b>¶
　　　直舍大風書事寄循道¶
枕書無寐首空搔萬竅噓風正怒號雪意浮空迷逺目¶
月林梳影見秋毫幽庭所藉惟荒草妙理應須付濁醪¶
誰念維舟江上客落帆千里壓雲濤¶
　　　望湖樓晩眺¶
斜日侵簾上玉鈎簷花飛動錦文浮湖光冩出千峯秀¶
天影融成十里秋翠鷸翻風窺淺水片雲隨意入滄洲¶
流連更待東窗月注目晴空獨倚樓¶
<pb:KR4h0143_WYG_132-30a>¶
　　游酢¶
　　　遊寳應寺¶
崒嵂三峯帶白灣誰開蘭若翠㣲間竹牀雲嬾禪心定¶
草徑苔荒屐齒斑天入碧嵐成玉宇鳥飛青嶂出塵寰¶
此中即是蕊珠境遮莫閒吟一解顔¶
　　游九言¶
　　　金陵野外廢寺¶
寒花窈嫋蔓頹牆古寺蒼苔晝掩房犬吠屋頭山杳杳¶
<pb:KR4h0143_WYG_132-30b>¶
蟲鳴階隙草荒荒池塘淡月蒹葭冷籬竹西風橘柚香¶
六代江山金碧地斷碑留得管興亡¶
　　　題古田寺西堂壁¶
傾巖終日倦躋攀暫借僧廬半日閒砌下㣲流走清泚¶
窗前含籜墮斕斑風來有徑侵危坐雲出無心度逺山¶
勸取髙人長寄翫相隨猿鶴傲林間¶
　　王安中¶
　　　觀僧舍山茶¶
<pb:KR4h0143_WYG_132-31a>¶
山僧手種兩山茶看到婆娑髩已華應為客懐驚歲杪¶
先將春色照天涯緑裁犀甲層層葉紅染猩脣豔豔花¶
凍頰如丹相映渥不辭衝雨踏泥沙¶
　　韓駒¶
　　　聞富鄭公少時隨侍至此讀書景徳寺後人為¶
　　　作祠堂因跋予舊詩後以自嘲¶
藤牀瓦枕快清風破悶文書亦漫供鄉信未傳霜後雁¶
羇懐生怯晩來鐘淹留已辦三年計流落應無萬户封¶
<pb:KR4h0143_WYG_132-31b>¶
猶有壁間詩句在他時誰肯寫塵容¶
　　　次韻王給事觀殿試唱名¶
集英春殿唱諸生日轉觚稜晩色清近侍皆分金帶赤¶
内人爭看雪衣明(内人多自昇/平樓上下觀)罷朝詔賜羣公坐合殿¶
歡傳萬嵗聲我老倦隨宫漏永江南江北聴鼉更¶
　　　次韻侯思孺將至黄州見簡¶
未用船頭報水程為君持酒打愁城青山久負當年約¶
白髮多從客路生㸃檢轉工新句法揩磨難減舊風情¶
<pb:KR4h0143_WYG_132-32a>¶
小留莫道無供給一味東籬有落英¶
　　　次韻南溪觀魚¶
城西鼓楫又城東不待溪分上下風碧樹垂楊間黄緑¶
冰盤行鱠簇青紅横塘日暮林巒合斷岸秋來浦漵通¶
安得此身無世累便隨漁艇入空濛¶
　　　次韻徐翰林¶
逺聞仙伯上神山始覺昇平氣象還一夢休論玉堂事¶
兩行曽綴紫宸班想燒傳燭書天詔看翦花驄出帝闗¶
<pb:KR4h0143_WYG_132-32b>¶
尚憶平生故人否夜驅黄犢在田間¶
　　何大圭¶
　　　偶然作¶
茒屋松窗小隠家茶煙漠漠水斜斜簷間乳燕未成語¶
庭下石榴爭放花賴有詩書消白日倦隨車馬走黄沙¶
林泉舊約好徑去風雨滿江垂釣車¶
　　盧襄¶
　　　窗外梅花¶
<pb:KR4h0143_WYG_132-33a>¶
已消殘雪豆稭灰斜壓疎籬一半開雖我故園無分看¶
問渠春色幾時來冷香漸欲薫詩夢落蕊猶能韻砌臺¶
定復水邊多屐齒試令長鬛視蒼苔¶
　　喻汝礪¶
　　　草堂詩¶
逺嶼曲洲縱復横沙邊繁鳥弄簫笙一軒簷冷松隂合¶
十里林香藥草生路轉斷楂逢石坐風移深竹見僧行¶
晩來懐抱尤清曠時有幽人帶月耕¶
<pb:KR4h0143_WYG_132-33b>¶
　　傅察¶
　　　尉治吏隠亭¶
公餘吏隠創新亭野闊雲低疊素屏風動荷香翻偃蓋¶
日揺波影散疎星望窮南畝千重緑坐久西山數㸃青¶
更待晩凉蟬亂噪與君散䇿試同聴¶
　　　野宿¶
沂水秋風揚短棹穿林落日繫孤舟心清乍喜離囂俗¶
野曠翻疑動旅愁歸雁髙飛雲杳杳幽蟲夜語草悠悠¶
<pb:KR4h0143_WYG_132-34a>¶
　此間景物君知否即是瀟湘一片秋¶
　　　滕茂實¶
　　　　五日¶
　節物驚心動逺思薰風又見浴蘭時空尋好句書紈扇¶
　無復佳人繫綵絲酒注菖蒲唯欲醉筒包菰黍不勝悲¶
　明年此日當何處風裏孤蓬自不知¶
　　　　立春¶
　東皇布政物皆春山色禽聲便可人滿谷和風消積雪¶
<pb:KR4h0143_WYG_132-34b>¶
　半窗晴日動游塵宫花揷帽枝枝秀菜甲堆盤種種新¶
　拘窘經時成土俗聊從一醉適天真¶
　¶
　¶
　¶
　¶
　¶
御選宋詩巻四十九¶
