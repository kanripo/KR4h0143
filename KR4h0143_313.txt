# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.364680
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百十六
<pb:KR4h0143_WYG_313-1a>¶
　欽定四庫全書¶
御選明詩巻一百十六¶
　　七言絶句十六¶
　　　羅素月¶
　　　　梅花村¶
　麻姑仙窟鮑姑山鳯子翻飛逺嶠還玊女峰頭人冷笑¶
　杜蘭香去嫁人間¶
　　　賽濤¶
<pb:KR4h0143_WYG_313-1b>¶
　　　　憶家園一絶¶
　日望南雲淚濕衣家園夢想見依稀短牆曲巷池邊屋¶
　羅漢松青對紫薇¶
　　　朱斗兒¶
　　　　送人¶
　揚子江邊送玉郎栁絲牽挽栁條長栁絲挽得行人住¶
　多向江頭種兩行¶
　　　趙麗華¶
<pb:KR4h0143_WYG_313-2a>¶
　　　席上賦别¶
妾舟西發君舟東頃刻天生兩處風此去雲山天際渺¶
寸心千里附冥鴻¶
　　朔朝霞¶
　　　送人¶
秋風江上送君舟落葉江楓總别愁解纜不知人去逺¶
凭闌猶倚夕陽樓¶
　　周青霞¶
<pb:KR4h0143_WYG_313-2b>¶
　　　病中别禹錫於藤谿¶
寒林落日倚枯藤波灑清溪紅欲冰此際與君為别去¶
好尋松栢到西陵¶
　　王儒卿¶
　　　寄呉郎¶
舊事巫山一夢中佳期回首竟成空郎心亦是浮萍草¶
莫怪楊花易逐風¶
　　趙彩姬¶
<pb:KR4h0143_WYG_313-3a>¶
　　　憶故居¶
栁絮春泥玉壘封珠簾深鎖暮煙濃分明記得雙棲處¶
夢繞青樓十二重¶
　　　續首句成韻二首¶
桃源人去絳幃寒强折花枝帶笑看月上梅梢空有影¶
風吹栁絮不成團¶
桃源人去絳幃寒萬樹桃花春未殘洞口有雲留白鶴¶
人間無路見青鸞¶
<pb:KR4h0143_WYG_313-3b>¶
　　　寄陳八玊英時留姑蘇¶
何處簫聲獨上樓傷心桃葉水空流一從南國春銷後¶
誰復佳人字莫愁¶
　　　暮春江上送别¶
一片潮聲下石頭江亭送客使人愁可憐垂栁絲千尺¶
不為春江綰去舟¶
　　　送張幼于還吳門¶
花前雙淚濕衣裾把酒江亭落日餘此去吳江霜月滿¶
<pb:KR4h0143_WYG_313-4a>¶
逢人好寄洞庭書¶
　　　送沈嘉則遊廣陵¶
秋風吹送木蘭舟處處青山待隐侯莫向靑山歌玊樹¶
揚州花月使人愁¶
　　馬守真¶
　　　奉和諸社長小園看牡丹枉贈之作¶
露滋繡萼㺯輕寒把酒同君帯笑看憶昔漢宫人去逺¶
阿誰今倚玊闌干¶
<pb:KR4h0143_WYG_313-4b>¶
春風簾幙賽花神别後相思入夢頻樓閣新成花欲語¶
夢中誰是盡眉人¶
　　朱無瑕¶
　　　閨夢¶
清霜飛急漏聲遲遥夜孤幃憶别離幽夢欲成明月去¶
却憑何處炤相思¶
　　　春閨怨¶
學語新鶯驚夢起紅妝滿樹催桃李年華不管是風清¶
<pb:KR4h0143_WYG_313-5a>¶
十二闌干春獨倚¶
　　崔重文¶
　　　别黄𤣥龍絶句¶
九月江南似小春偷春花鳥殢歸人妝樓直對長干道¶
愁見行車起暮塵¶
楓落鴉翻秋水明長橋衰栁古今情從來歌板銀甖地¶
多為傷離不忍行¶
華裾賦别酒初醺水調呉歌夜入雲此曲由來能解恨¶
<pb:KR4h0143_WYG_313-5b>¶
一時悽切半縁君¶
　　郝文珠¶
　　　送張隆父還閩¶
一曲春風酒一巵渡頭楊栁不開眉從今海路三千里¶
有夢為雲到也遲¶
　　鄭如英¶
　　　閨怨¶
曲曲迴廊十二闌風飄羅袂怯春寒桃花帯雨如含淚¶
<pb:KR4h0143_WYG_313-6a>¶
只恐多情不忍看¶
　　　春日寄懐二首¶
沈沈無語意如癡春到窓前竟不知忽見寒梅香欲褪¶
一枝猶憶寄相思¶
月落西軒夜色闌孤衾不耐五更寒君情莫作花梢露¶
纔對朝曦濕便乾¶
　　景翩翩¶
　　　晏起¶
<pb:KR4h0143_WYG_313-6b>¶
晏起茶香解宿醺闌干花氣午氤氲侍兒指㸃湘簾外¶
若箇春山多白雲¶
　　　紫蘭¶
碧玊參差簇紫英當年剩有國香名風前漫結幽人佩¶
澧浦春深寄未成¶
　　　夜坐¶
栁底繁隂月易藏無端寒露泣寒螿殘秋莫坐空堂夜¶
二十五聲㸃㸃長¶
<pb:KR4h0143_WYG_313-7a>¶
　　　舟發沙溪¶
青溪九曲白雲鄉溪上行舟欵乃長誰把金丸打野鴨¶
偏驚㡬處睡鴛鴦¶
　　　送張孝廉¶
栁絲細織曉煙靑惻惻春寒長短亭馬度山腰蹄尚嬾¶
濕雲如夢未全醒¶
　　　泰寧病中¶
春日顰眉長閉門東風吹雨倍銷魂不知野外垂絲桞¶
<pb:KR4h0143_WYG_313-7b>¶
青入南頭第幾村¶
　　馬如玊¶
　　　蹴踘¶
腰肢嬝嬝力㣲㣲滚滚紅塵拂羽衣掩月鬢邊星獨墜¶
石榴裠底鳯雙飛¶
　　　茅山道中送邢使君之西湖¶
郎趂仙槎趂晚風妾乘油壁入雲中尋常一様天邊月¶
臨水登山望不同¶
<pb:KR4h0143_WYG_313-8a>¶
　　薛素素¶
　　　雨夜¶
江城漏轉夜迢迢坐向芳尊歎寂寥挑盡銀燈愁不盡¶
滿庭踈雨濕芭蕉¶
　　　畫蘭竹題贈蘇時欽¶
翠竹幽蘭入畫雙清芬勁節伴閒窗知君已得峩眉秀¶
我亦前身在錦江¶
　　沙宛在¶
<pb:KR4h0143_WYG_313-8b>¶
　　　閨情¶
白燕雙雙入幕頻梨花香遍雪為茵夜來縱有游仙夢¶
不作烏衣國裏人¶
朝來報道牡丹開拚取紅紗䕶錦堆癡蝶貪香尋不得¶
遶兒衣袂百千回¶
　　楊玉香¶
　　　荅林景清¶
銷盡爐香獨掩門琵琶聲㫁月黄昬愁心正恐花相笑¶
<pb:KR4h0143_WYG_313-9a>¶
不敢花前拭淚㾗¶
　　周文¶
　　　二十初度¶
作惡春風二十年愁眉常到鏡臺前去年楊栁為誰折¶
今嵗梅花黯自憐¶
　　梁小玊¶
　　　落花¶
翠鈿無數碎寒灰冉冉尋芳細數來同病相憐無限淚¶
<pb:KR4h0143_WYG_313-9b>¶
紅㾗墮落錦千堆¶
　　　珠¶
宛轉誰通九曲珠最憐探海夜光枯須知顆顆鮫人淚¶
能向龍頷取得無¶
　　　琥珀枕¶
仙苓千載赤脂殷雕琢移來湘簟間從此不須沾小草¶
長陪清夢白雲閒¶
　　　篆章¶
<pb:KR4h0143_WYG_313-10a>¶
揮灑霞箋寄隴頭雙鈐題處紫雲浮兒家曾掌司花印¶
總領層城十二樓¶
　　　釀酒¶
麴部尚書譜不留椒花細雨冽香流釀王家法應如是¶
新拜雲谿女醉侯¶
　　呼文如¶
　　　送生後還李樓¶
莫問天台落日愁桃花片片水悠悠寒窗一閉秦簫月¶
<pb:KR4h0143_WYG_313-10b>¶
惹得人呼燕子樓¶
　　　得生詩寄怨¶
人間自是語便便不是春風不肯憐為寄一聲何滿子¶
相思今日盡君前¶
　　　題亭中安石榴呈生¶
安石孤根託謝庭合歡枝上日青青懸知雨露深如許¶
結子明朝似小星¶
　　　至武昌寄生¶
<pb:KR4h0143_WYG_313-11a>¶
孤舟别後兩相望霜露淒淒落葉黄黄鵠磯頭天萬里¶
知君何日渡瀟湘¶
　　　别後¶
别後江頭夜雨凉可憐憔悴謝紅糚腹中不有郎行路¶
那得車輪日轉腸¶
　　王㣲¶
　　　憶江南¶
寒沙日午霧猶含蕭瑟風光三月二撲地栁花新燕子¶
<pb:KR4h0143_WYG_313-11b>¶
不由人不憶江南¶
　　　湖上早起¶
中流何處聽雞鳴只看船窗煙霧生剛到五更翻睡去¶
急披衣起已天明¶
　　　擬燕子樓四時閨意(録二首/)¶
淡煙如夢罨重帷樓外晴絲與淚吹判得鶯花笑憔悴¶
不能輕薄學楊枝¶
何須鶯語唤春回濃緑眉㾗展不開多謝伴愁梁上燕¶
<pb:KR4h0143_WYG_313-12a>¶
只將孤影入樓來¶
　　　庚申秋夜予臥病孤山閒讀虎關女郎秋夢詩¶
　　　悵然神往不能假寐漫賦一絶併紀幽懐予已¶
　　　作木石人尚不能無情後之覽者當如何也¶
孤枕寒生好夢頻㡬畨疑見忽疑真情知好夢都無用¶
猶願為君夢裏人¶
　　　秋夜集石湖分得妝字¶
雲罨湖山逺樹蒼鵁鶄飛破藕塘香月明處處添秋色¶
<pb:KR4h0143_WYG_313-12b>¶
一束芙容正洗妝¶
　　　昌化道中¶
照返煙溪樹影斜千山含翠暮雲遮年來已自多愁緒¶
古道無人更落花¶
　　　園居¶
桃嫣李笑滿園春何事無聊似病身獨坐水邊殘照落¶
定風幡下候花神¶
　　　秋夜二絶句¶
<pb:KR4h0143_WYG_313-13a>¶
凄切秋聲蟲絡絲入簾殘月似蛾眉愁心不逐閒雲散¶
長比寒溝月照時¶
何處鳴蜩不可憐霜閨揺落夜無眠題殘紈扇光疑月¶
多少人間不共圎¶
　　蔡彬¶
　　　贈别¶
傷情不奈出宜春遥見離亭倍愴神昨夜樓頭好明月¶
今宵分照逺行人¶
<pb:KR4h0143_WYG_313-13b>¶
　　郝婉然¶
　　　鳯凰臺¶
雨過荒臺春草長浮雲暗處是斜陽杏花零落知多少¶
黄蝶翻飛野菜香¶
　　李貞儷¶
　　　月夜有懐¶
不見風前舊令君滿庭霜月白於雲仙居只隔清谿曲¶
此夜鐘聲應共聞¶
<pb:KR4h0143_WYG_313-14a>¶
　　茹瓊¶
　　　元夕¶
湖南湖北雪初消畫鼓春幡總寂寥不是鄰家燈火近¶
那知今夕又元宵¶
　　楊宛¶
　　　春日有感¶
翠館紅樓白石橋高花低栁自飄颻畫闌㡬處無人到¶
多少春光暗裏銷¶
<pb:KR4h0143_WYG_313-14b>¶
　　　次止生七夕見懐韻¶
遥遥望㫁白蘋洲惟見銀河一𣲖流那得閒情還乞巧¶
夢魂尋遍木蘭舟¶
　　　聞雁¶
萬里翩翩度碧虗月明送影意何如也知一向郎邊過¶
自是多情少寄書¶
　　　即事二首寄修㣲¶
東風堪賞猶堪恨綻盡花來送盡花可惜一庭深淺色¶
<pb:KR4h0143_WYG_313-15a>¶
隨風今去落誰家¶
東風同䕶曲闌中一様花枝别様紅縱是不容春綰住¶
莫敎狼籍宋家東¶
　　　舟泊黄河與止生舟隔兩岸口占寄示¶
浪打鴛鴦兩岸飛兩心相望共依依何如溪上眠沙穩¶
相逐相呼趂月歸¶
　　行徹¶
　　　秋日懐母¶
<pb:KR4h0143_WYG_313-15b>¶
不見慈闈秋信來籬邊黄菊帯霜開為憐消息無人寄¶
一日峰頭望㡬回¶
　　高百户¶
　　　閩歸簡呉巨手¶
半牀書巻剩山河如此歸來可奈何便欲與君同一醉¶
梅花不比舊時多¶
　　荆先生¶
　　　白團扇撲蠅為血所漬因繪為紅葉¶
<pb:KR4h0143_WYG_313-16a>¶
新霜楓葉醉殷紅記得題詩出後宫繞遍御溝尋不見¶
被風吹入月輪中¶
　　陳墅里人¶
　　　春日偶題¶
細細冥冥濕燕泥楝花香煖鵓鴣啼籬邊筍迸無多日¶
恰與茅簷一丈齊¶
　　玉堂逐客¶
　　　題西禪寺詩¶
<pb:KR4h0143_WYG_313-16b>¶
隔江人唱浪淘沙月上梧桐影未斜客到潯陽談往事¶
青衫無淚濕琵琶¶
　　洞庭老人¶
　　　歌¶
八十滄浪一老翁蘆花江上水連空世間多少乘除事¶
良夜月明收釣筒¶
　　耳園公¶
　　　君山¶
<pb:KR4h0143_WYG_313-17a>¶
山色湖光日漸曛誰將玉珮弔湘君天風一夜連湖起¶
吹落蒼梧萬里雲¶
　　盤江逋客¶
　　　題分水闗¶
一道泉分兩道泉層層松栢翠參天鷓鴣聲裏山無數¶
合向誰家草閣眠¶
　　碧岡道人¶
　　　堯渡¶
<pb:KR4h0143_WYG_313-17b>¶
秋水初平露石磯堯城渡口栁依依無端隔岸漁歌起¶
白鳥一雙撲鹿飛¶
　　鍾山野老¶
　　　風香閣¶
風香高閣倚層厓一老扶笻下蘚階獵火夜來驚鹿過¶
松根拾得舊銀牌¶
　　電白老兵¶
　　　題城樓¶
<pb:KR4h0143_WYG_313-18a>¶
畫角吹來嵗月深譙樓無古亦無今不如歸我龍山去¶
萬竹青青何處尋¶
　　無名氏¶
　　　芭蕉仕女(見高播梓選/)¶
獨立徘徊意若何羊車聲已過鑾坡黄金屋裏春風面¶
不及芭蕉雨露多¶
　　　題宣和畫石榴¶
金風吹綻綘紗囊零落宣和御墨香猶喜樹頭霜露少¶
<pb:KR4h0143_WYG_313-18b>¶
南枝有子殿秋光¶
　　　書石溪亭(見資江石刻/)¶
桃花依舊放山青曲几焚香對畫屏記得當年春雨後¶
燕泥時汚石溪亭¶
　　　石空山寺題詩¶
叠嶂玲瓏竦石空誰開䦨若碧雲中僧閒夜夜燃燈坐¶
遥見青山一滴紅¶
　　　武磯山詩(見黄山志/)¶
<pb:KR4h0143_WYG_313-19a>¶
寂寞武磯山上樹蕭條邏阜水中天垂楊不管人間事¶
猶自青青兩岸邊¶
跨鶴歸來不計年洞中流水緑依然紫簫吹徹無人見¶
萬里西風月滿天¶
　　　白河漁舟(見漷縣志/)¶
溶溶漾漾白河流㸃㸃輕鷗上水浮遥望孤燈明滅處¶
葦花斷岸一漁舟¶
　　　南浦(見浦城志/)¶
<pb:KR4h0143_WYG_313-19b>¶
南浦春流漲緑波溶溶漾漾浴鷗多銷魂尚記江淹賦¶
碧草青苔送别何¶
　　　題陳山壁(見不出户庭録/)¶
啟窗日日對青山山色青青不改顔我問青山何日老¶
青山問我㡬時閒¶
　　瑶華洞仙女¶
　　　絶句¶
天葩小院敞銀屏鵲㪚天河逗客星欲識别來幽意苦¶
<pb:KR4h0143_WYG_313-20a>¶
晚峰長想黛眉青¶
　　徐仙¶
　　　偶作¶
静裏乾坤不計春非非是是任紛紛醒原醉白今何在¶
雲外青山山外雲¶
　　霍山巖壁仙¶
　　　絶句¶
八表煙霞總一家藍橋到此作生涯人間富貴塵如海¶
<pb:KR4h0143_WYG_313-20b>¶
虗度春風三月花¶
　　桃花仕女¶
　　　詩八首(録五首/)¶
梳成鬆髻出簾遲折得桃花三兩枝欲插上頭還住手¶
徧從人問可相宜¶
家住東吳白石磯門前流水浣羅衣朝來繋著木蘭棹¶
閒看鴛鴦作對飛¶
潯陽南上不通潮却筭遊程嵗日遥明月㫁魂清靄靄¶
<pb:KR4h0143_WYG_313-21a>¶
玊人何處敎吹簫¶
西湖荷葉緑盈盈露重風多蕩漾輕倒折荷枝緑不㫁¶
露珠易㪚似郎情¶
芙容肌肉緑雲鬟㡬許幽情欲語難聞說春來倍惆悵¶
莫敎長袖倚䦨干¶
　　呉師禹¶
　　　船上歌詩二首¶
郎提宻網截江圍妾抱長竿守釣磯滿載鯿魚都換酒¶
<pb:KR4h0143_WYG_313-21b>¶
輕煙細雨又空歸¶
蓼香月白醒時稀潮去潮來自不知除却醉眠無一事¶
東西南北任風吹¶
　　　箋上題詩¶
世路無媒君莫悲開䦨看取牡丹枝姚黄魏紫俱零落¶
能得春風有㡬時¶
　　貞元道人¶
　　　絶句¶
<pb:KR4h0143_WYG_313-22a>¶
勾漏山頭古洞天金堂玉室地相連門前千尺長松樹¶
親手栽來不記年¶
　　董槐¶
　　　絶句¶
原南原北緑如煙萬囀千聲鳥可憐擷得榆錢盈兩袖¶
春風寒食自年年¶
　　蕭貞玉¶
　　　懐春詩¶
<pb:KR4h0143_WYG_313-22b>¶
沈印香花四寸羅銀尖彈鳯麗情多可憐十度傳觴手¶
未向紅窗冩翠娥¶
　　嘉興卟仙¶
　　　紅梅¶
玊骨冰肌孰與儔㸃些顔色在枝頭牧童睡起朦朧眼¶
錯認桃林誤放牛¶
　　鄭夢周¶
　　　舟中¶
<pb:KR4h0143_WYG_313-23a>¶
湖水澄澄一鏡明舟中宿客不勝情悄然夜半㣲風起¶
十里菰蒲作雨聲¶
　　李崇仁¶
　　　僧舍¶
山北山南細路分松花含雨落紛紛道人汲井歸茅舍¶
一帯青煙染白雲¶
　　權遇¶
　　　竹長寺¶
<pb:KR4h0143_WYG_313-23b>¶
衙罷乘閒出郭西殘僧古寺路高低祭星壇畔春風早¶
紅杏半開山鳥啼¶
　　趙云仡¶
　　　即事¶
荆門日午唤人開歩出林亭石滿苔昨夜山中風雨惡¶
一溪流水泛花來¶
　　鄭道傳¶
　　　重九¶
<pb:KR4h0143_WYG_313-24a>¶
故園歸路渺無窮水遶山圍弟㡬重望欲逺時愁更逺¶
登高莫上最高峰¶
　　曹庻¶
　　　五靈廟¶
村南村北雨淒淒五廟靈宫楊栁低十里江山和睡過¶
竹林深處午雞啼¶
　　鄭希良¶
　　　塞上¶
<pb:KR4h0143_WYG_313-24b>¶
客窗偏惜嵗華殘蘆荻蕭蕭雪滿灘塞外風高鷹翮健¶
陣前雲起角聲寒¶
　　白元恒¶
　　　秋夜¶
草堂清夜雨初收小雨寒螢濕不流獨臥牀頭思往事¶
砌蟲啼破一簾秋¶
　　金訴¶
　　　對馬島舟中夜作¶
<pb:KR4h0143_WYG_313-25a>¶
獨泛孤篷臥未安西風一夕晚潮寒海天秋色尋無處¶
却向潘郎鬢上看¶
　　南孝温¶
　　　西江寒食¶
天隂籬外夕寒生寒食東明野水明無限滿船商客語¶
栁花時節故鄉情¶
　　徐居正¶
　　　即事¶
<pb:KR4h0143_WYG_313-25b>¶
小沼如盤水淺清菰蒲新發荻芽生連筒引却前溪水¶
養得芭蕉聼雨聲¶
　　　春日¶
金入垂楊玊謝梅小池新水碧于苔春愁春興誰深淺¶
燕子不來花未開¶
　　申從濩¶
　　　傷春¶
茶甌飲罷睡初輕隔屋聞吹紫玊笙燕子不來鶯又去¶
<pb:KR4h0143_WYG_313-26a>¶
滿庭紅雨落無聲¶
　　許琮¶
　　　安興道中次王黄門韻¶
韶光如酒著人迷漫把霜毫取次題山北山南春雨歇¶
隔林紅日鵓鴣啼¶
　　　登鳯山樓次韻¶
獨倚雕闌帽影斜客中衰鬢已非鴉不禁杜宇聲聲苦¶
啼盡東風第一花¶
<pb:KR4h0143_WYG_313-26b>¶
　　　松林晚照次韻¶
一村桑柘夕陽㣲芳草叢生栁絮飛已過蘭亭修禊後¶
風寒猶未著春衣¶
　　　所串館道中即事次韻二首¶
數株官栁野橋旁飛絮紛紛撲馬香江雨欲來龍氣黒¶
水風吹作十分涼¶
家在江南水竹村鳥啼花落掩柴門年年奔走東西路¶
坐席何由得暫温¶
<pb:KR4h0143_WYG_313-27a>¶
　　盧公弼¶
　　　鳯山樓次董内翰韻¶
畫樓登眺帽簷斜苔壁詩成字㸃鴉幽興未闌天欲暮¶
一簾疎雨落桐花¶
　　　初見杜鵑花次雲岡修撰韻¶
際曉紅蒸海上霞石崖沙岸任欹斜杜鵑也報春消息¶
先放東風一樹花¶
　　鄭士龍¶
<pb:KR4h0143_WYG_313-27b>¶
　　　長虹¶
垂虹屈曲跨清波藻荇香中笑語過恰似松江三百尺¶
檥船聞唱采菱歌¶
　　金安國¶
　　　開城太平館次韻¶
温鞵陵廢井空青種穄田荒但記名舊跡不隨時代滅¶
停驂落日一傷情¶
　　申光漢¶
<pb:KR4h0143_WYG_313-28a>¶
　　　寄稷山宰閔君¶
招尋相對縣西陵白日玲瓏看納冰被酒夜歸渾似夢¶
小村時㸃績麻燈¶
　　　書事¶
歸思無端夢自迷先生今老小村西杏花繞屋繁如雪¶
春雨霏霏山鳥啼¶
　　李好閔¶
　　　郊院别席¶
<pb:KR4h0143_WYG_313-28b>¶
西郊菡萏緑盈池折得芳華贈别離此去金臺情不㫁¶
寸心真似藕中絲¶
　　許筠¶
　　　晚詠¶
重簾隐映日西斜小院回廊曲曲遮疑是趙昌新畫就¶
竹間雙鶴坐秋花¶
　　　柬呉子魚先生¶
野館荒凉門半開入簾殘月影徘徊露蟲偏向秋林織¶
<pb:KR4h0143_WYG_313-29a>¶
今夜故人來不來¶
　　金尚憲¶
　　　早春¶
水際城邊野鳥飛漸聞宫漏晝間稀東風日日蘼蕪緑¶
塞北江南總憶歸¶
　　　初至登州¶
南商北客簇沙頭畫鷁青簾㡬處舟齊唱竹枝聯袂過¶
滿城明月似揚州¶
<pb:KR4h0143_WYG_313-29b>¶
　　崔澱¶
　　　春日¶
楊栁依依江水生杏花如雪落無聲青霞巻盡畫樓出¶
中有玊人吹玉笙¶
　　　贈人¶
碧溪哀玊響楓林山水孤懐恣逺尋仙子不來秋已暮¶
古樓斜日獨登臨¶
　　林億齡¶
<pb:KR4h0143_WYG_313-30a>¶
　　　送友還山¶
塵土無憂染素衣蕭條石徑接柴扉飄然又作抽簪計¶
夢逐白鷗江上飛¶
　　趙昱¶
　　　贈鑑湖主人¶
十年長掩故山扉塵土東華㡬染衣想得鑑湖春夜月¶
子規應喚不如歸¶
　　李孝則¶
<pb:KR4h0143_WYG_313-30b>¶
　　　烏嶺¶
秋風黄葉落紛紛主屹山高半没雲二十四橋嗚咽水¶
一年三度客中聞¶
　　栁永吉¶
　　　福泉寺¶
落葉鳴廊夜雨懸佛燈明滅客無眠仙山一到傷春暮¶
烏帽欺人二十年¶
　　李嶸¶
<pb:KR4h0143_WYG_313-31a>¶
　　　題僧軸¶
流雲山口草萋萋夜逐香煙到水西醉後高歌荅明月¶
江花落盡子規啼¶
　　金宗直¶
　　　聖母祠禱雨¶
前峰已失後峰青屛翳撩人不解晴誰盡遨頭一蓑笠¶
滿村風雨看苖生¶
　　　荅晉山相公¶
<pb:KR4h0143_WYG_313-31b>¶
村南村北祝豚蹄榆栁隂隂鳥雀啼身遇太平生事足¶
日斜扶醉㫁橋西¶
　　　送李節度赴鎮¶
鰲背樓臺一俯憑海波萬里碧千澄太平未試龍韜䇿¶
射雉還過竹院僧¶
　　朴文昌¶
　　　題郭山雲興館畫屏¶
萬頃滄波欲暮天將魚換酒栁橋邊客來問我興亡事¶
<pb:KR4h0143_WYG_313-32a>¶
笑指蘆花月一船¶
　　李達¶
　　　病中對雨¶
花時人病閉門深强折花枝對酒吟怊悵流光夢中過¶
賞春無復少年心¶
　　李植¶
　　　泊漢江¶
春風急水下輕艭朝發驪陽暮漢江篙子熟眠雙櫓静¶
<pb:KR4h0143_WYG_313-32b>¶
青山無數過船窓¶
　　鄭之升¶
　　　留别¶
細草閒花水上亭緑楊如畫掩春城無人為唱陽闗曲¶
惟有青山送我行¶
　　姜渾¶
　　　贈妓¶
雲鬟梳罷倚高樓鐡笛横吹玊指柔萬里闗山一輪月¶
<pb:KR4h0143_WYG_313-33a>¶
數行清淚落伊州¶
　　金淨¶
　　　旅懐¶
江南殘夢晝厭厭愁逐年華日日添鶯燕不來春又去¶
落花㣲雨下重簾¶
　　鄭知常¶
　　　醉後¶
桃花紅雨鳥喃喃繞屋青山間翠嵐一頂烏紗慵不整¶
<pb:KR4h0143_WYG_313-33b>¶
醉眠花塢夢江南¶
　　李仁老¶
　　　題杏花鸜鵒圗¶
欲雨未雨春隂垂杏花一枝復兩枝問誰領得春消息¶
惟有鸜之與鵒之¶
　　崔孤竹¶
　　　仙桂曲題月娥帖和蓀合韻¶
碧落迢迢鸞路長天風吹送桂花香玉簫歸去瑶壇上¶
<pb:KR4h0143_WYG_313-34a>¶
羅襪寒深一寸霜¶
　　李秀才¶
　　　呈呉子魚先生¶
凌晨走馬入孤城籬落無人杏子成布榖不知王事急¶
隔林終日勸春耕¶
　　藍秀才¶
　　　席上賦呈呉子魚先生¶
平壤城北路偏賖滿目煙波日又斜且向尊前惜歡笑¶
<pb:KR4h0143_WYG_313-34b>¶
馬頭開遍海棠花¶
　　無名氏¶
　　　宫詞¶
平朝日出殿門開鳯扇雙行引上來遥聽太儀宣詔語¶
罷朝新幸望春臺¶
宫牆處處落花飛侍女燒香對夕暉過盡春風人不見¶
院門金鎖緑生衣¶
中官清曉覓才人合奏笙歌滿殿春别詔梨園吹玉篴¶
<pb:KR4h0143_WYG_313-35a>¶
御袍新賜錦麒麟¶
　　　江陵東軒¶
水滿南塘生白煙小桃花發竹林邊自憐病客無閒緒¶
一度傷春似去年¶
　　　嘉山道中¶
嘉陵北望接龜城歴數來途更逺行試向長林望津渡¶
濕雲沈野不分明¶
　　　送尹佐郎暉之上京¶
<pb:KR4h0143_WYG_313-35b>¶
九月遼陽塞草腓朔風霜氣滿征衣行人欲近燕山宿¶
雁乳平蕪曉不飛¶
　　婷¶
　　　古寺尋花¶
春深古寺燕飛飛深院重門客到稀我正尋花花盡落¶
尋花還為惜花歸¶
　　趙瑗妾李氏¶
　　　漫興贈郎¶
<pb:KR4h0143_WYG_313-36a>¶
栁色江頭五馬嘶半醒半醉下樓時春紅欲瘦臨妝鏡¶
試冩纎纎却月眉¶
　　　登樓¶
紅欄六曲壓銀河瑞霧霏霏濕翠羅明月不知滄海暮¶
九疑山下白雲多¶
　　　自適¶
虗簷殘溜雨纎纎枕簟輕寒曉漸添花落後庭春睡羙¶
呢喃燕子要開簾¶
<pb:KR4h0143_WYG_313-36b>¶
　　　秋思¶
翡翠簾踈不蔽風新凉初透碧紗櫳㳙㳙玉露團團月¶
說盡秋情草下蟲¶
　　　秋恨¶
綘紗遥隔夜燈紅夢覺羅衾一半空霜冷玉籠鸚鵡語¶
滿堦梧葉落西風¶
　　　寳泉灘即事¶
桃花高浪㡬尺許銀石没項不知處兩兩鸕鷀失舊磯¶
<pb:KR4h0143_WYG_313-37a>¶
銜魚飛入菰蒲去¶
　　徳介氏¶
　　　送行¶
琵琶聲裏寄離情怨入東風曲不成一夜髙臺香夢冷¶
越羅裙上淚㾗明¶
　　阮澤民¶
　　　送湛内翰還朝¶
目送星軺萬里旋那堪惜别思淒然交闗此日分岐後¶
<pb:KR4h0143_WYG_313-37b>¶
南北春風共一天¶
　　占城使臣¶
　　　進貢初發占城¶
行盡河橋栁色邊片帆高掛逺朝天未行先識歸心早¶
應是燕山有杜鵑¶
　　　江樓留别¶
青嶂俯樓樓俯渡逺人送客此經過西風揚子江邊栁¶
落葉不如離思多¶
<pb:KR4h0143_WYG_313-38a>¶
　　答里麻¶
　　　西湖¶
一株楊栁一株花原是唐朝賣酒家惟有吾邦風土異¶
春深無處不桑麻¶
　　日本貢使¶
　　　詠栁¶
湧金門外栁如金二日不來成緑隂折取一枝城裏去¶
敎人知道是春深¶
<pb:KR4h0143_WYG_313-38b>¶
　　金俊¶
　　　和宋學士贈詩¶
一回錯買離鄉舶抹過鯨波萬里間震旦扶桑無異土¶
參方飽看浙西山¶
　　日本僧左省¶
　　　呈沈潤卿¶
二月天和乍雪晴見君似見祝先生醉中不覺虗簷滴¶
吟作燈前細雨聲¶
<pb:KR4h0143_WYG_313-39a>¶
　　　天祥¶
　　　　暮春病懐¶
　落花滿地雨絲絲九十春光又别離行樂春深猶有恨¶
　那堪多病過花時¶
　　　機先¶
　　　　聞笛¶
　夜聲吹笛是誰家獨倚高樓月欲斜塞上春情無頼甚¶
　那堪又聼落梅花¶
<pb:KR4h0143_WYG_313-39b>¶
　　　　雪夜偶成¶
　定起閒吟獨倚闌朔風吹面雪漫漫脩心不到梅花地¶
　耐得山中一夜寒¶
　¶
　¶
　¶
　¶
御選明詩巻一百十六¶
