# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.409275
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷七
<pb:KR4h0143_WYG_009-1a>¶
　欽定四庫全書¶
御選宋詩巻七¶
　　樂府歌行四¶
　　　王銍¶
　　　　折楊栁¶
　手抝楊栁贈行人情條恨葉江南春朦朧疎煙濕芳草¶
　揺蕩微風生白蘋長亭短亭銷離魂古情不盡今情新¶
　一聲驪歌㡬聲哭行人去後春江綠歌哭相雜江水頭¶
<pb:KR4h0143_WYG_009-1b>¶
　相看不發情何屬江河到海有窮日輪蹄行路無已時¶
　路傍楊栁折已盡東風再換明年枝¶
　　　　妾薄命(并序/)¶
　　　夜讀齊梁諸集見多有此作因賦二篇繼其聲¶
　寒閨有静女十載念逺征命擬絳綃薄身同朝露輕存¶
　心合歡綺待得機杼成從來君獨賞詎可賣都城慿夢¶
　欲寄逺舊路春草生獨夜理瑶琴淚燭剪不明待誰相¶
　應節要自不勝情㑹有不眠者聽此斷腸聲¶
<pb:KR4h0143_WYG_009-2a>¶
少年輕逺行易發同爾汝紅顔望中老離恨尚如許妾¶
身異金石更渉幾寒暑長天誰云廣不見收墮雨愁來¶
津頭望信絶不得渡鄰婦念幽獨艇子隔溪語落日下¶
空江修煙淡晴渚流恨滿春風西飛數歸羽¶
　　　古意¶
茅簷秘秀色從古歎不遭遊子去未返徒使寸心勞朝¶
歎江海深夜視星斗髙歸期約春風今已木葉凋一日¶
兩囘來看取門前潮¶
<pb:KR4h0143_WYG_009-2b>¶
　　　漁父詞¶
風波穩處釣舟閒雲去諸山暝不還江面一峯何所似¶
青銅鏡裏綠雲鬟¶
風裊溪頭釣線多戲魚無奈巧依荷直須飄淨浮萍草¶
盡放青天照碧波¶
　　范浚¶
　　　送春曲¶
春光勸汝一杯酒我能為春作髙歌未解春能聽歌否¶
<pb:KR4h0143_WYG_009-3a>¶
春歸有㡳急落盡桃花紅園溪漠漠野隂静兔葵燕麥¶
空揺風風光幾何時背我忽如客殘絲欲斷感春心語¶
燕勞勞上簾額我有惜芳意一春憐物華春來雪裏索¶
梅笑春去悵望飛楊花春歸知復來奈此經年别綠楊¶
三月暮天愁鶗鴂一聲芳草歇歌竟我亦醉一棹觥船¶
空明年待春花樹下放歌擎酒相迎逢¶
　　周必大¶
　　　皇太子受冊樂章一首¶
<pb:KR4h0143_WYG_009-3b>¶
　　　　皇太子出門明安¶
淵中象德玉裕凝姿進退周旋有肅其儀既安國本益¶
隆慶基燕及兩宫福祿如茨¶
　　　徳壽宫加上尊號冊寶樂章一首¶
　　　　升殿聖安¶
天畀遐福允彰父慈維昔曠典我能舉之徐爾陟降敬¶
爾威儀申錫無疆永言保之¶
　　　中宫冊寶樂章六首¶
<pb:KR4h0143_WYG_009-4a>¶
　　　　皇帝升座乾安¶
赫赫惟皇如日之光肅肅惟后如月之常禮行一時明¶
照無疆天子涖止疇敢不莊¶
　　　　皇后出閤坤安¶
椒塗蘭馭河潤山容副笄在首褘衣被躬静女其姝實¶
翼實從自彼西閤聿來殿中¶
　　　　皇后受冊寳成安¶
備物典冊樂之皷鐘拜而受之極其肅雝司言司寳各¶
<pb:KR4h0143_WYG_009-4b>¶
以職從行地有慶與天無窮¶
　　　　命婦入門咸安¶
碩人其頎公侯之妻翟茀以朝象服是宜如星之共遡¶
月之輝母儀既瞻羣心則夷¶
　　　　皇后降座徽安¶
窈窕淑女備六服兮陟降多儀聳羣目兮内治允修隂¶
教肅兮宜君宜王綏百福兮¶
　　　　皇后歸閣泰安¶
<pb:KR4h0143_WYG_009-5a>¶
天監有周是生大任亦有大姒嗣其徽音孰如兩宫慈¶
愛相承思齊之盛復見于今¶
　　　漁父四時歌¶
　　　　春¶
三湘七澤雲連水短棹意行無逺邇江花時傍綠蓑飛¶
水鳥忽隨清唱起醉從歡呼踏浪兒鮪可鱠兮秔可炊¶
芳草從教天様逺都無閒恨寄萋迷碧桃幾片來何處¶
試訪秦人武陵路¶
<pb:KR4h0143_WYG_009-5b>¶
　　　　夏¶
朝霞沈綺烏鵲驚釣車徐理桹一鳴夕蟾散金鷗鷺浴¶
乗流蕩槳清江曲行人亭午汗如流綠隂濃處杙扁舟¶
絲綸巻盡身無事日長睡足風颼颼覺來一觴仍起舞¶
未信人間有炎暑¶
　　　　秋¶
世人只詠江如練此景何曾眼中見露零月白人已眠¶
萬頃風光儂自占蓴鱸况復生計優酒醒還醉餘何求¶
<pb:KR4h0143_WYG_009-6a>¶
有時閒看飛鴻字斜倚髙竿不掉頭曉來誰誤招招渡¶
一笑夤緣葦間去¶
　　　　冬¶
白浪粘天雲覆地津人斷渡征人喟欲矜好手傲風波¶
故把扁舟恣遊戲雪蓑不博狐白裘尺寸之膚煖即休¶
賣魚得錢沽美酒翁媪兒孫交勸酬田家禾熟疲輸送¶
樂哉篷㡳華胥夢¶
　　范成大¶
<pb:KR4h0143_WYG_009-6b>¶
　　　春思¶
沙際綠蘋滿樓頭芳樹多光風入網户羅幕生繡波前¶
年花開憶湘水今年花開淚如洗園樹傷心三見花依¶
舊銀屏夢千里¶
　　　車遥遥篇¶
車遥遥馬憧憧君遊東山東復東安得奮飛逐西風願¶
我如星君如月夜夜流光相皎潔月暫晦星常明留明¶
待月復三五共盈盈¶
<pb:KR4h0143_WYG_009-7a>¶
　　　夜宴曲(效李賀/)¶
金麟噴香煙龍蟠玉燈九枝青䦨干明瓊光帶湘簾斑¶
風幃繡浪千飛鸞舞娥紫袖如弓彎雲中一笑天解顏¶
銜杯快巻玻瓈乾花樓促箭春宵寒二十五聲宫㸃䦨¶
　　　樂神曲(以下共四/首效王建)¶
䐁蹄滿盤酒滿杯清風蕭蕭神欲來願神好來復好去¶
男兒拜迎女兒舞老翁翻香笑且言今年田家勝去年¶
去年解衣折租價今年有衣著祭社¶
<pb:KR4h0143_WYG_009-7b>¶
　　　繰絲行¶
小麥青青大麥黄原頭日出天色涼姑婦相呼有忙事¶
舍後煮蠒門前香繰車嘈嘈似風雨蠒厚絲長無斷縷¶
今年那暇織絹著明日西門賣絲去¶
　　　田家留客行¶
行人莫笑田家小門户雖低堪灑埽大兒繫驢桑樹邊¶
小兒拂席軟勝氊木臼新舂雪花白急炊香飯來看客¶
好人入門百事宜今年不憂蠶麥遲¶
<pb:KR4h0143_WYG_009-8a>¶
　　　催租行¶
輸租得鈔官更催踉蹡里正敲門來手持文書雜嗔喜¶
我亦來營醉歸耳牀頭慳囊大如拳撲破正有三百錢¶
不堪與君成一醉聊復償君草鞋費¶
　　　三湘怨¶
牙檣罨畫櫓揺漾三湘浦佳人翔綠裾含顰為誰舞拳¶
拳新荷葉愁絶煙水暮風雲忽飄蕩隱約聞簫鼓¶
　　　刈麥行¶
<pb:KR4h0143_WYG_009-8b>¶
菊花開時我種麥桃李花飛麥叢碧多病經旬不出門¶
東陂已作黄雲色腰鐮刈熟趂晴歸明朝雨來麥帶泥¶
犁田待雨插晩稻朝出移秧夜食麨¶
　　　髙樓曲(連下一首皆/夢境所得)¶
嵗暮天涯客黄昬蝙蝠飛髙樓人不到小雨怯單衣¶
　　　湘江怨¶
蘋芷迷煙路蓮舟忘却歸夜寒江水黑風雨夢如飛¶
　　　竹枝歌二首(歸州/作)¶
<pb:KR4h0143_WYG_009-9a>¶
東鄰男兒得湘纍西舍女兒生漢妃城郭如邨莫相笑¶
人家閥閲似渠稀¶
東岸艬船抛石門西山炊煙連白雲竹籬茅舍作晩市¶
青蓋黄旗稱使君¶
　　　竹枝歌九首(䕫州/作)¶
五月五日嵐氣開南門競船爭看來雲安酒濃麴米賤¶
家家扶得醉人迴¶
赤甲白鹽碧叢叢半山人家草木風榴花滿山紅似火¶
<pb:KR4h0143_WYG_009-9b>¶
荔子天涼未肯紅¶
新城果園連瀼西枇杷壓枝杏子肥半青半黄朝出賣¶
日午買鹽沽酒歸¶
癭婦趂墟城裏來十十五五市南街行人莫笑女麤醜¶
兒郎自與買銀釵¶
白頭老媪篸紅花黑頭女娘三髻了背上兒眠上山去¶
採桑已閒當採茶¶
百衲畬山青間紅粟莖成穗豆成叢東屯平田秔米軟¶
<pb:KR4h0143_WYG_009-10a>¶
不到貧人飯甑中¶
白帝廟前無舊城荒山野草古今情只餘峽口一堆石¶
恰似人心未肯平¶
灩澦如幞瞿唐深魚復陣圖江水心大昌鹽船出巫峽¶
十日溯流無信音¶
當筵女兒歌竹枝一聲三疊客忘歸萬里橋邊有船到¶
繡羅衣服生光輝¶
　　　後巫山髙一首(余前年入峽常賦巫山髙今復/作一篇十二峯中東西各一峯)¶
<pb:KR4h0143_WYG_009-10b>¶
　　　　(最竒不可繪畫左右前後餘峯之可觀者尚/多不止十二峯也不問隂晴雲物常相暎帶)¶
　　　　(尤為勝絶但以漲江湍怒難檥泊鼓棹而過/不復登廟前余以水暴漲得下瞿唐至巫山)¶
　　　　(縣人云却須水退始可入巫峽/一夜水落十餘丈遂不復滯留)¶
凝真宫前十二峯兩峯娟妙翠插空餘峯競秀尚多有¶
白壁蒼崖無數重秋江漱石半山腹倚天削鐵荒行蹤¶
造化鍾竒矗瑶巘真靈擇勝探珠宫朝雲未罷暮雲起¶
隂晴竟日長冥濛瑶姬作意送歸客一夜收潦仍回風¶
仰看館御飛檝過回首已在虛無中惟餘烏鴉作使者¶
<pb:KR4h0143_WYG_009-11a>¶
迎船送船西復東¶
　　　臘月邨田樂府十首(并序/)¶
　　余歸石湖徃來田家得歲暮十事採其語各賦一¶
　　詩以識風土號邨田樂府其一冬舂行臘日舂米¶
　　為一歲計多聚杵臼盡臘中畢事藏之土瓦倉中¶
　　經年不壞謂之冬舂米其二燈市行風俗尤競上¶
　　元一月前已買燈謂之燈市價貴者數人聚博勝¶
　　則得之喧盛不減燈市其三祭竈詞臘月二十四¶
<pb:KR4h0143_WYG_009-11b>¶
　　夜祀竈其說謂竈神翌日朝天白一嵗事故前期¶
　　禱之其四口數粥行二十五日煮赤豆作糜暮夜¶
　　闔家同饗云能辟瘟氣雖逺出未歸者亦留貯口¶
　　分至襁褓小兒及童僕皆預故名口數粥豆粥本¶
　　正月望日祭門故事流傳為此其五爆竹行此他¶
　　郡所同而呉中特盛惡鬼蓋畏其聲古以歲朝而¶
　　呉以二十五夜其六燒火盆行爆竹之夕人家各¶
　　又于門首然薪滿盆無貧富皆爾謂之相煖熱其¶
<pb:KR4h0143_WYG_009-12a>¶
　　七照田蠶詞與燒火盆同日邨落則以秃帚若麻¶
　　䕸竹枝輩然火炬縛長竿之杪以照田爛然遍野¶
　　以祈絲榖其八分歲詞除夜祭其先竣事長幼聚¶
　　飲祝頌而散謂之分歲其九賣癡獃詞分歲罷小¶
　　兒繞街呼呌云賣汝癡賣汝獃世傳呉人多獃故¶
　　兒輩諱之欲賈其餘益可笑其十打灰堆詞除夜¶
　　將曉雞且鳴婢獲持杖擊糞壤致詞以祈利市謂¶
　　之打灰堆此本彭蠡清洪君廟中如願故事惟呉¶
<pb:KR4h0143_WYG_009-12b>¶
　　下至今不廢云¶
　　　　冬舂行¶
臘中儲蓄百事利第一先舂年計米羣呼歩碓滿門庭¶
運杵成風雷動地篩勻箕健無粞糠百斛只費三日忙¶
齊頭圓潔箭子長隔籮耀日雪生光土倉瓦龕分蓋藏¶
不蠧不腐常新香去年薄收飯不足今年頓頓炊白玉¶
春耕有種夏有糧接到明年秋刈熟鄰叟來觀還歎嗟¶
貧人一飽不可賒官租私債紛如麻有米冬舂能幾家¶
<pb:KR4h0143_WYG_009-13a>¶
　　　　燈市行¶
呉臺今古繁華地偏愛元宵燈影戲春前臘後天好晴¶
已向街頭作燈市疊玉千絲似鬼工剪羅萬眼人力窮¶
兩品爭新最先出不待三五迎東風兒郎種麥荷鋤倦¶
偷閒也向城中看酒爐博塞雜歌呼夜夜長如正月半¶
災傷不及什之三歲寒民氣如春酣儂家亦幸荒田少¶
始覺城中燈市好¶
　　　　祭竈詞¶
<pb:KR4h0143_WYG_009-13b>¶
古傳臘月二十四竈君朝天欲言事雲車風馬小留連¶
家有盃盤豐典祀猪頭爛熟雙魚鮮豆沙甘鬆粉餌圓¶
男兒酌獻女兒避酹酒燒錢竈君喜婢子鬭爭君莫聞¶
猫犬觸穢君莫嗔送君醉飽登天門杓長杓短勿復云¶
乞取利市歸來分¶
　　　　口數粥行¶
家家臘月二十五淅米如珠和豆煮大杓轑&KR0008;分口數¶
疫鬼聞香走無處鎪薑屑桂澆蔗糖滑甘無比勝黄粱¶
<pb:KR4h0143_WYG_009-14a>¶
全家團圞罷晩飯在逺行人亦留分褓中孩子强教嘗¶
餘波徧沾獲與臧新元叶氣調玉燭天行已過来萬福¶
物無疵癘年榖熟長向臘殘分豆粥¶
　　　　爆竹行¶
歲朝爆竹傳自昔呉儂政用前五日食殘豆粥埽罷塵¶
截筒五尺煨以薪節間汗流火力透健僕取將仍疾走¶
兒童却立避其鋒當堦擊地雷霆吼一聲兩聲百鬼驚¶
三聲四聲鬼巢傾十聲百聲神道寧八方上下皆和平¶
<pb:KR4h0143_WYG_009-14b>¶
却拾焦頭疊牀底猶有餘威可驅癘屏除藥裹添酒杯¶
晝日嬉遊夜濃睡¶
　　　　燒火盆行¶
春前五日初更後排門然火如晴晝大家薪乾勝豆䕸¶
小家帶葉燒生柴青煙滿城天半白棲鳥驚啼飛格磔¶
兒孫圍坐犬雞忙鄰曲歡笑遥相望黄宫氣應纔兩月¶
歲隂猶驕風栗烈將迎陽令作好春政要火盆生煖熱¶
　　　　照田蠶行¶
<pb:KR4h0143_WYG_009-15a>¶
鄉邨臘月二十五長竿然炬照南畝近似雲開森列星¶
逺如風起飄流螢今春雨雹蠒絲少秋日雷鳴稻堆小¶
儂家今夜火最明的知新歲田蠶好夜闌風熖西復東¶
此占最吉餘難同不惟桑賤榖芃芃仍更苧麻無節菜¶
無蟲¶
　　　　分歲詞¶
質明奉祠今古同呉儂用昬蓋土風禮成廢徹夜未艾¶
飲福之餘即分歲地爐火㬉蒼术香飣盤果餌如蜂房¶
<pb:KR4h0143_WYG_009-15b>¶
就中脆餳專節物四座齒頰鏘氷霜小兒但喜新年至¶
頭角長成添意氣老翁把杯心茫然增年翻是減吾年¶
荆釵勸酒仍祝願但願尊前且强健君看今歲舊交親¶
大有人無此杯分老翁飲罷笑撚鬚明朝重來醉屠蘇¶
　　　　賣癡獃詞¶
除夕更闌人不睡厭禳鈍滯迎新歲小兒呼呌走長街¶
云有癡獃召人買二物于人誰獨無就中呉儂仍有餘¶
巷南巷北賣不得相逢大笑相揶揄若翁塊坐重簾下¶
<pb:KR4h0143_WYG_009-16a>¶
獨要買添令問價兒云翁買不須錢奉賒癡獃千百年¶
　　　　打灰堆詞¶
除夜將闌曉星爛糞埽堆頭打如願杖敲灰起飛撲籬¶
不嫌灰涴新節衣老媪當前再三祝只要我家長富足¶
輕舟作商重船歸大㹀引犢雞哺兒野蠒可繅麥兩岐¶
短衲換著長衫衣當年婢子挽不住有耳猶能聞我語¶
但如吾願不汝呼一任汝歸彭蠡湖¶
　　陸游¶
<pb:KR4h0143_WYG_009-16b>¶
　　　思歸引¶
善泅不如穩乘舟善騎不如謹持轡妙于服食不如寡¶
欲工於揣摩不如省事在天有命誰得逃在我無求直¶
差易散人家風脱糾纒煙蓑雨笠全其天蒓絲老盡歸¶
不得但坐長飢須俸錢此身不堪阿堵役寧待秋風始¶
投檄山林聊復取熊掌仕宦真當棄雞肋錦城小憩不¶
淹遲即是輕舠下峽時那用更為麟閣夢從今正有鹿¶
門期¶
<pb:KR4h0143_WYG_009-17a>¶
　　　丹芝行¶
劒山峩峩插穹蒼千林萬谷蟠其陽大丹九轉古所藏¶
靈芝三秀夜吐光如火非火森有芒朝陽欲升尚煌煌¶
何由斸取換肝腸往駕素虬朝紫皇¶
　　　春愁曲(客話成/都戲作)¶
宓羲至今三十餘萬歲春愁歲歲常相似外大瀛海環¶
九州無有一州無此愁我願無愁但歡樂朱顔綠鬢常¶
如昨金丹九轉徒可聞玉兔千年空擣藥蜀姬雙鬟婭¶
<pb:KR4h0143_WYG_009-17b>¶
姹嬌醉看恐是海棠妖世間無處無愁到底事難過萬¶
里橋¶
　　　塞上曲¶
三尺鐵如意一枝玉馬鞭笑把出門去萬里行無前當¶
道何崔嵬云是玉門關方當置屯守征人何時還馬色¶
如雜花鎧光若流水肅肅不敢譁遥望但塵起日落戍¶
火青煙重墓垣紫回首五湖秋西風開芡觜¶
　　　長歌行¶
<pb:KR4h0143_WYG_009-18a>¶
人生不作安期生醉入東海騎長鯨猶當出作李西平¶
手梟逆賊清舊京金印煌煌未入手白髪種種來無情¶
成都古寺臥秋晩落日偏傍僧窗明豈其馬上破賊手¶
哦詩長作寒螿鳴興來買盡市橋酒大車磊落堆長缾¶
哀絲豪竹助劇飲如鉅野受黄河傾平時一滴不入口¶
意氣頓使千人驚國讐未報壯士老匣中寳劒夜有聲¶
何當凱還宴將士三更雪壓飛狐城¶
　　　白紵歌(并序/)¶
<pb:KR4h0143_WYG_009-18b>¶
　　古有四時白紵亦有止作一時者丙申五月在成¶
　　都烈暑可畏戲作夏白紵二首¶
雲母屏薄望如空水精簾疎不礙風美人獨立何所似¶
白玉芙渠秋水中素絹細織氷蠶縷清寒不受人間暑¶
晩來浴罷綠窗閒自把新詩教鸚鵡¶
翔鸞矯矯離風塵眼明見此絶代人紗窗弄筆消永日¶
臨得黄庭新逼真飛樓縹緲今何夕月與玉人同一色¶
下簾不為九霄寒自要玲瓏看團璧¶
<pb:KR4h0143_WYG_009-19a>¶
　　　出塞曲¶
佩刀一刺山為開壯士大呼城為摧三軍甲馬不知數¶
但見動地銀山來長戈逐虎祁連北馬前曳來血丹臆¶
却回射雁鴨綠江箭飛雁起連雲黑清泉茂草下程時¶
野帳牛酒爭淋漓不學京都貴公子唾壺麈尾事兒嬉¶
　　　長歌行¶
燕燕尾涎涎横穿乞巧樓低入吹笙院鴨鴨觜唼唼朝¶
浮杜若洲暮宿蘆花夾嗟爾自適天地間將儔命侣意¶
<pb:KR4h0143_WYG_009-19b>¶
甚閒我今獨何為一笑乃爾慳世上悲歡亦偶然何時¶
爛醉錦江邊人歸華表三千歲春入箜篌十四絃¶
　　　秋風曲¶
秋風吹雨鳴窗紙壯士不眠推枕起牀頭金盡酒尊空¶
櫪馬相看淚如洗鴻門灞上百萬師安西北庭九千里¶
帳前畫角聲入雲隴上鐵衣光照水横飛渡遼健如鶻¶
談笑不勞投馬箠堂堂羽檄從天下夜半斫營孱可鄙¶
拾螢讀書定何益投筆取封當努力百斤長刀兩石弓¶
<pb:KR4h0143_WYG_009-20a>¶
飽將兩耳聽秋風¶
　　　短歌行¶
富貴得意如登天自計一跌理不全晝食忘味夜費眠¶
渠過一日如一年春蠶得衣耕得食農功初成各休息¶
賣酒壚邊紛鼓笛我過一年如一日二者求兼勢安可¶
與我周旋寧作我春城桃李豈不妍雪澗未妨松磊砢¶
人生禍福難遽論廟犧烏得為孤豚君不見獵徒父子¶
牽黄犬歲歲秋風上蔡門¶
<pb:KR4h0143_WYG_009-20b>¶
　　　呉娘曲¶
鏡奩蠶出千黑蟻釵梁梅小雙青豆呉娘十四未知愁¶
羅衣已覺傷春瘦閒尋女伴過西家鬭草歸來日已斜¶
睡睫濛濛嬌欲閉隔簾微雨壓楊花¶
　　　賽神曲¶
叢祠千載臨江渚拜貺今年那可數須晴得晴雨得雨¶
人意所向神輒許嘉禾九穗持上府廟前女巫遞歌舞¶
嗚嗚歌謳坎坎皷香煙成雲神降語大餅如槃牲腯肥¶
<pb:KR4h0143_WYG_009-21a>¶
再拜獻神神不違晩來人醉相扶歸蟬聲滿廟鎖斜暉¶
　　　行路難¶
平生結交無十人與君契合懷抱真春遊有時馬忘秣¶
夜話不覺雞報晨極知貧賤别離苦明日有懷就誰語¶
人無根柢似浮萍未死相逢在何許道邊日斜泣相持¶
旗亭取醉不須辭君貴堂廚萬錢食我勸一杯應不得¶
　　　東呉女兒曲¶
東呉女兒語如鶯十三不肯學吹笙鏡奩初喜穉蠶出¶
<pb:KR4h0143_WYG_009-21b>¶
窗眼已看雙蠒成空庭日暖花自舞簾卷巢乾燕新乳¶
阿弟貪書下學遲獨揀詩章教鸚鵡¶
　　　芳草曲¶
蜀山深處逢孤驛缺甃頽垣芳草碧家在江南妻子病¶
離鄉半歲無消息長安城門西去路細靄斜陽芳草暮¶
尊前一曲渭城歌馬蹄萬里交河戍人生誤計覓封侯¶
芳草愁人春復秋只願東行至滄海路窮草斷始無愁¶
　　　漁歌¶
<pb:KR4h0143_WYG_009-22a>¶
晴山滴翠水挼藍聚首漁舟兩復三横埭北斷橋南側¶
起船篷便作帆¶
湘湖煙雨長蓴絲菰米新炊滑上匙雲散後月斜時潮¶
落舟横醉不知¶
　　　估客樂¶
長江浩浩蛟龍淵浪花正白蹴半天軻峩大艑望如豆¶
駭視未定已至前帆席雲垂大隄外纜索雷響髙城邊¶
牛車轔轔載寳貨磊落照市人爭傳倡樓呼盧擲百萬¶
<pb:KR4h0143_WYG_009-22b>¶
旗亭買酒價十千公卿姓氏不曾問安知孰秉中書權¶
儒生辛苦望一飽趦趄光範祈哀憐齒揺髪脱竟莫顧¶
詩書滿腹身蕭然自看賦命如紙薄始知估客人間樂¶
　　　古别離¶
孤城窮巷秋寂寂美人停梭夜歎息空園露濕荆棘枝¶
荒蹊月照狐狸迹憶君去時兒在腹走如黄犢爺未識¶
紫姑吉語元無據况慿瓦兆占歸日嫁來不省出門前¶
魂夢何因識酒泉粉緜磨鏡不忍照女子盛時無十年¶
<pb:KR4h0143_WYG_009-23a>¶
　　　小出塞曲¶
全師出雁塞百戰運龍韜金絡洮州馬珠裝夏國刀度¶
沙風破肉攻壘雪平壕明日受降處甲齊熊耳髙¶
　　　水邨曲¶
山邨今年晩禾旱奏下民租蠲大半水邨雨足米狼戾¶
也放三分慰民意看榜歸來迭歌舞共喜清平好官府¶
老翁猶記軍興時汝輩少年那得知¶
　　　賽神曲¶
<pb:KR4h0143_WYG_009-23b>¶
擊鼓坎坎吹笙嗚嗚綠袍槐簡立老巫紅衫繡裙舞小¶
姑烏臼燭明蠟不如鯉魚糁美出神廚老巫前致詞小¶
姑抱酒壺願神來享常歡娯使我嘉榖收連車牛羊暮¶
歸塞門閭雞鶩一母生百雛歲歲腸粟年年蠲租蒲鞭¶
不施圜土空虛束草作官但形模刻木為吏無文書淳¶
風復還羲皇初繩亦不結况其餘神歸人散醉相扶夜¶
深歌舞官道隅¶
　　　采蓮曲¶
<pb:KR4h0143_WYG_009-24a>¶
采蓮呉姝巧笑倩小舟㸃破煙波靣雙頭折得欲有贈¶
重重葉蓋羞人見女伴相邀拾翠羽歸棹如飛那可許¶
傾鬟障袖不譍人遥指石帆山下雨¶
　　　三峽歌(并序/)¶
　　乾道庚寅予始入蜀上下三峽屢矣後二十五年¶
　　歸耕山隂偶讀梁簡文巴東三峽歌感之擬作九¶
　　首實紹熙甲寅十月二日也(錄六首/)¶
神女廟前秋月明黄牛峽裏暮猿聲危途性命不容恤¶
<pb:KR4h0143_WYG_009-24b>¶
百丈牽船侵夜行¶
不怕灘如竹節稠新灘已過可無憂古妝峩峩一尺髻¶
木盎銀杯邀客舟¶
十二巫山見九峯船頭彩翠滿秋空朝雲暮雨渾虛語¶
一夜猿啼明月中¶
蠻江水碧瘴花紅白舫黄旗無便風涪萬四時常避水¶
棚居髙出亂雲中¶
亂插山花篢子紅蠻歌相和瀼西東忽然四散不知處¶
<pb:KR4h0143_WYG_009-25a>¶
踏月捫蘿歸洞中¶
我遊南賨春暮時蜀船曾繫挂猿枝雲迷江岸屈原塔¶
花落空山夏禹祠¶
　　　路傍曲¶
冷飰雜沙礫短褐䝉霜霧黄葉滿山郵行人跨驢去淒¶
涼路傍曲朱門人不知秋街槐葉落正是斷腸時¶
　　　將進酒¶
我欲挽住北斗杓常指蒼龍無動揺春風日夜吹草木¶
<pb:KR4h0143_WYG_009-25b>¶
只有榮盛無時凋我欲剗斷日行道陽烏當空日杲杲¶
非惟四海常不夜亦使人生失衰老如山積麴髙崔嵬¶
大江釀作蒲萄醅頹然一醉三千杯借問白髪何從來¶
　　楊萬里¶
　　　行路難¶
君不見河陽花今如泥土昔如霞君不見武昌栁春作¶
金絲秋作帚人生馬耳射東風栁色桃花却長久秦時¶
東陵千户侯華蟲被體腰蒼璆漢初沛邑刀筆吏折腰¶
<pb:KR4h0143_WYG_009-26a>¶
如磬頭搶地蕭相厥初謁邵平中庭百拜百不譍邵平¶
後來謁蕭相故侯一拜一惆悵萬事反覆何所無二子¶
豈是大丈夫窮通流坎皆偶爾搏扶未必賢搶榆華胥¶
别是一天地醉鄉何曾有生死儂欲與君歸去來千愁¶
萬恨付一杯¶
　　　羲娥謡¶
　　中秋夜宿辟邪市詰朝早起曉星已上日欲出而¶
　　月未落光景萬變蓋天下竒觀也作羲娥謡以記¶
<pb:KR4h0143_WYG_009-26b>¶
　　之¶
羲娥夢破欲啟行紫金畢逋啼一聲聲從天上下人世¶
千邨萬落雞爭鳴素娥西征未歸去簸㺯銀盤浣風露¶
一丸玉彈東飛來打落桂枝雪毛兔誰將紅錦幕半天¶
赤光絳氣貫山川須臾却駕丹砂轂推上寒空碾蒼玉¶
詩翁已行十里强羲和早起道無雙¶
　　　竹枝歌(過白/沙作)¶
窮崖絶嶂入雲天烏鵲纔飛半壁間逺渚長汀草如積¶
<pb:KR4h0143_WYG_009-27a>¶
牛羊須上最髙山¶
田畝渾無尺寸强真成水國更山鄉夾江黄去堤堤粟¶
一望青來各各桑¶
絶憐山崦兩三家不種香秔只種麻耕徧沿堤鋤徧嶺¶
都來能得幾生涯¶
東沿西泝浙江津去去來來暮復晨上岸牽檣推稚子¶
隔舩招手認鄉人¶
昨日下灘風打頭羨他上水似輕鷗朝來上水帆都卸¶
<pb:KR4h0143_WYG_009-27b>¶
真箇輕鷗也自愁¶
絶壁臨江千尺餘上頭一徑過肩輿舟人仰看膽俱破¶
為問行人知得無¶
　　　圩丁詞十觧(并引/)　(錄五首/)¶
　　江東水鄉隄河兩岸而田其中謂之圩農家云圩¶
　　者圍也内以圍田外以圍水蓋河髙而田反在水¶
　　下沿隄通斗門每門疏港以溉田故有豐年而無¶
　　水患余自溧水縣南一舍所登蒲塘河小舟至鎮¶
<pb:KR4h0143_WYG_009-28a>¶
　　水行十二里備見水之曲折上自池陽下至當塗¶
　　圩河皆通大江而蒲塘河之下十里所有湖曰石¶
　　臼廣八十里河入湖湖入江鄉有圩長嵗晏水落¶
　　則集圩丁日具土石楗枝以修圩余因作詞以擬¶
　　劉夢得竹枝栁枝之聲以授圩丁之修圩者歌之¶
　　以相其勞云¶
上通建德下當塗千里江湖繚一圩本是陽侯水精國¶
天公勅賜上農夫¶
<pb:KR4h0143_WYG_009-28b>¶
南望雙峯抹綠明一峯起立一峯横不知圩裏田多少¶
直到峯根不見塍¶
兩岸沿隄有水門萬波隨吐復隨吞君看紅蓼花邊脚¶
補去修來無水痕¶
兒郎辛苦莫呼天一嵗修圩一嵗眠六七月頭無滴雨¶
試登髙處望圩田¶
圩上人牽水上航從頭檢㸃萬農桑即非使者秋行部¶
乃是圩翁曉按莊¶
<pb:KR4h0143_WYG_009-29a>¶
　　朱熹¶
　　　虞帝廟迎送神樂歌詞(并序/)¶
　　桂林郡虞帝廟迎送神樂歌者新安朱熹之所作¶
　　也熹既為太守張侯栻紀其新宫之績又作此歌¶
　　以遺桂人使聲於廟庭侑牲璧焉其詞曰¶
皇胡為兮山之幽翳長薄兮俯清流𣺌冀州兮何有眷¶
兹土兮淹留¶
皇之仁兮如在子我民兮不窮以愛沛皇澤兮横流暢¶
<pb:KR4h0143_WYG_009-29b>¶
威靈兮無外¶
潔尊兮肥俎九歌兮招舞嗟莫報兮皇之祜皇欲下兮¶
儼相羊烈風雷兮暮雨¶
　　　　右迎神三章二章四句一章五句¶
虞之陽兮灕之滸皇降集兮巫屢舞桂酒湛兮瑶觴皇¶
之歸兮何許¶
龍駕兮天門羽旄兮繽紛俯故宫兮一嘅越宇宙兮無¶
隣¶
<pb:KR4h0143_WYG_009-30a>¶
無隣兮奈何七政協兮羣生嘉信元功兮不宰猶彷彿¶
兮山阿¶
　　　　右送神三章章四句¶
　　　招隱操(并序/)¶
　　淮南小山作招隱極道山中窮苦之狀以風切遁¶
　　世之士使無遐心其㫖深矣其後左太沖陸士衡¶
　　相繼有作雖極清麗顧乃自為隱遁之辭遂與本¶
　　題不合故王康琚作詩以反之雖正左陸之誤而¶
<pb:KR4h0143_WYG_009-30b>¶
　　所述乃老氏之言又非小山本意也十月十六夜¶
　　許進之挾琴過余書堂夜久月明風露淒冷揮絃¶
　　度曲聲甚悲壯既乃更為招隱之操而曰榖城老¶
　　人嘗欲為余依永作辭而未就也余感其言因為¶
　　推本小山遺意戲作一闋又為一闋以反之口授¶
　　進之併請榖城老人及諸名勝相與共賦之以備¶
　　山中異時故事云¶
南山之幽桂樹之稠枝相樛髙拂千崖素秋下臨深谷¶
<pb:KR4h0143_WYG_009-31a>¶
之寒流王孫何處攀援久淹留　聞説山中虎豹晝嘷¶
聞説山中熊羆夜咆叢蒲深林鹿呦呦獮猴與君居山¶
鬼伴君遊君獨胡為自聊嵗云暮矣將焉求思君不見¶
我心徒離憂¶
　　　　右招隱¶
南山之中桂樹秋風雲冥濛下有寒棲老翁木食澗飲¶
迷春冬此間此樂優游𣺌何窮我愛陽林春葩晝紅¶
我愛隂崖寒泉夜淙竹栢含煙悄青蔥徐行發清商安¶
<pb:KR4h0143_WYG_009-31b>¶
坐撫枯桐不問簞瓢屢空但抱明月甘長終人間雖樂¶
此心與誰同¶
　　　　右反招隱¶
　　　歩虛詞二首¶
扉景廓天津空同無員方丹晨儛七氣朶秀東渟房飱¶
吐碧琳華仰噏飛霞漿疎轡絶冥外眄目撫太荒䇿我¶
緑軒軿上際於浪滄神鈞亦寥朗晻靄晨風翔養翮塵¶
波裏縱神非有亡一樂無終永千春詎能當¶
<pb:KR4h0143_WYG_009-32a>¶
褰裳八度外竦轡霄上遊軒觀隨雲起偃駕東渟丘丹¶
荑耀瓊岡三素粲曾幽躡影遺塵波偶想即虛柔盼目¶
娯真際不喜亦不憂宴罷三椿期顛徊翳滄流千載何¶
足道太空自然疇¶
　　　武夷櫂歌十首¶
武夷山上有仙靈山下寒流曲曲清欲識箇中竒絶處¶
櫂歌閒聽兩三聲¶
一曲溪邊上釣船幔亭峰影蘸晴川虹橋一斷無消息¶
<pb:KR4h0143_WYG_009-32b>¶
萬壑千巖鎖翠煙¶
二曲亭亭玉女峰挿花臨水為誰容道人不復荒臺夢¶
興入前山翠幾重¶
三曲君看架壑船不知停櫂幾何年桑田海水今如許¶
泡沫風燈敢自憐¶
四曲東西兩石巖巖花垂露碧&KR2513;毶金雞叫罷無人見¶
月滿空山水滿潭¶
五曲山髙雲氣深長時煙雨暗平林林間有客無人識¶
<pb:KR4h0143_WYG_009-33a>¶
　欵乃聲中萬古心¶
　六曲蒼屏遶碧灣茅茨終日掩柴關客來倚櫂巖花落¶
　猿鳥不驚春意閒¶
　七曲移船上碧灘隱屏仙掌更回看却憐昨日峰頭雨¶
　添得飛泉幾道寒¶
　八曲風煙勢欲開鼓樓巖下水瀠洄莫言此處無佳景¶
　自是遊人不上來¶
　九曲將窮眼豁然桑麻雨露見平川漁郎更覓桃源路¶
<pb:KR4h0143_WYG_009-33b>¶
　除是人間别有天¶
　¶
　¶
　¶
　¶
　¶
　¶
御選宋詩巻七¶
