# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.435413
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷八
<pb:KR4h0143_WYG_091-1a>¶
　欽定四庫全書¶
御選宋詩巻八¶
　　樂府歌行五¶
　　　張栻¶
　　　　公安竹林祠迎神送神樂章¶
　神之來兮何許風蕭蕭兮吹雨悄屏氣兮若思儼霓旌¶
　兮來下昔公車之自南民望車以欷歔今乘駒兮入廟¶
　亦孔悲兮若初秋月兮皎皎嚴霜兮凛凛澤終古兮何¶
<pb:KR4h0143_WYG_091-1b>¶
　窮噫微管吾其左衽酌荆江以為醴兮擷衆芳以為羞¶
　歌嗚嗚兮鼓坎坎惠我民為此留¶
　神之去何所游風颯颯挾歸輈倐昭明兮上征撫一氣¶
　兮横九州有新兮斯宇竹森森其在户嗟我民兮勿傷¶
　公時來兮一顧有新兮斯堂竹猗猗在其傍嗟我民兮¶
　勿替公顧民兮不忘¶
　　　王阮¶
　　　　古意二首¶
<pb:KR4h0143_WYG_091-2a>¶
西風䇿䇿翻葉鳴錦機停梭人暗驚歸心欲附潮頭去¶
潮頭不肯到湓城¶
洞庭湖水九月乾倒影夜瞰星斗攢水官籋浪蹴寒玉¶
船過兩耳聲珊珊¶
　　林光朝¶
　　　鞭春行¶
轆轤罥寒田雀饑江梅落蛀兔脚肥枯腸一夜轉雙轂¶
眼光吹上蝦蟇衣巖腹新晴山鬼匿女媧山外春風歸¶
<pb:KR4h0143_WYG_091-2b>¶
蠒邨紙簾大如席拆拆藜杖金雀飛¶
　　薛季宣¶
　　　春草曲¶
　　二月二日未旦夢遊遇潦旋返見羣女魚貫舞入¶
　　大第行歌春草之曲其聲宛轉清暢不類今之樂¶
　　府寤而追記其詩¶
散雪枝頭寒已老平蕪一夜鋪春草江梅著子怯東風¶
花落滿庭渾不埽¶
<pb:KR4h0143_WYG_091-3a>¶
　　陸九淵¶
　　　玉芝歌(有序/)¶
　　淳熙戊申余居是山夏初與二三子相羊瀑流間¶
　　得芝草三偶相比如卦畫成華如蘭玉明氷瑩洞¶
　　徹照眼乃悟芝蘭者非二物也已酉上已復覩瑶¶
　　芽廹歸拜埽不及見其華是日訪風練飛雪始得¶
　　一華方掇至案間時雲庵僧適至且求予言為鄉¶
　　道余方作是歌因謂之曰當為子書之苐持此以¶
<pb:KR4h0143_WYG_091-3b>¶
　　往會當有賞音者紹熙元年三月二十八日象山¶
　　翁書¶
靈華兮英英芝質兮蘭形瓊葩兮瑶實冰葉兮雪莖石¶
室兮宛宛苔茵兮菁菁䕃長松之偃蹇帶飛瀑之琮琤¶
實青端而黄表眇中藏而不矜匪自昭其明徳羌無愧¶
兮疇能¶
　　王炎¶
　　　豐年謡五首¶
<pb:KR4h0143_WYG_091-4a>¶
滿箔春蠶得蠒絲家家機杼換新衣五風十雨天時好¶
又見西郊稻秫肥¶
縱横南陌接東阡婦餉夫耕望有年前此丁黄飢欲死¶
今年米賤不論錢¶
洞丁猺户盡歸耕篁竹無人弄寸兵要識二天恩徳廣¶
黄雲千里見秋成¶
睡鴨陂塘水慢流離離禾稼滿平疇共言官府催科緩¶
飽飯渾家百不憂¶
<pb:KR4h0143_WYG_091-4b>¶
稻如馬尾覆溝塍桑柘隂中雞犬鳴收穫登場便無事¶
輸租人不入州城¶
　　陳造¶
　　　送龍辭三章¶
沈燎兮桂醑笳簫嗚嗚兮逢逢其鼓緩呉歈兮蹌越舞¶
送龍兮歸處龍之歸兮悦娭翻倒霄霏兮膠轕霧雨歴¶
館娃兮不留過胥口兮小顧水天糢糊兮迷仰俯仙真¶
迎兮排空蛟鼉駢羅兮而在下祥飇肅兮綠輿非煙羃¶
<pb:KR4h0143_WYG_091-5a>¶
兮紫府翹儂望兮何所目屯雲兮南騖心靡迤兮延佇¶
旱氛兮炎浮地毛焦兮金石為流龍不來兮殷憂心憛¶
悇兮孰謀戴儂目兮傒龍之游龍翩然兮副求呵蟄雷¶
兮鞭濳虬忽墨雲之崩騰坌瀵兮黮黮瞢夫昬晝摐甲¶
馬之喧空兮砉飛練之淙溜夫豈不能噓膚寸彌六幕¶
兮胡嗇其施于此州眷吾儂龍所私兮匪新而舊安棲¶
飽茹兮龍之佑願龍兮千萬壽暨我子孫兮蒸嘗春秋¶
雷車檻兮電焱熹孽氛静兮旱魃摧龍之來兮慰我思¶
<pb:KR4h0143_WYG_091-5b>¶
翠其幢兮羽旗乗煥燿兮紛躨跜龍之去兮盍徐之蜚¶
雨兮一且再室予居兮榖予飢眷他州之枵播兮匪龍¶
其吾曷依東阡北陌兮謳而嬉右湖左海兮夜不扉林¶
屋之洞兮蟠翠微瓊飱兮貝宫雲璈兮玉妃奠龍居兮¶
無媿功成兮龍則歸送龍兮陳辭溪藻芡兮山有蕨薇¶
餞吾歸兮幾時¶
　　　田家歎¶
五月之初四月尾菖蒲葉長楝花紫淮鄉農事不勝忙¶
<pb:KR4h0143_WYG_091-6a>¶
日落在田見星起前之不雨甫再旬秧疇已復生龜紋¶
近者連朝雨如注麥隴横雲欲殷腐如今麥枯秧失移¶
舉手仰天禱其私秧惡久晴雨害麥兼收並得寧庶幾¶
餅飥登盤米藏庾儂家嵗寒無重糈豈知送日戴朝星¶
凡幾憂晴幾憂雨吾儕一飽信關天下筯敢忘田家苦¶
　　　田家謡¶
麥上場蠶出筐此時只有田家忙半月天晴一夜雨前¶
日麥地皆青秧隂晴隨意古難得婦後夫先各努力倐¶
<pb:KR4h0143_WYG_091-6b>¶
涼驟暖繭易蛾大婦絡絲中婦織中婦輟閒事鉛華不¶
比大婦能憂家飯熟何曾趂時喫辛苦僅得蠶事畢小¶
婦初嫁當少寛令伴阿姑頑過日明年願得如今年剰¶
貯二麥饒絲綿小婦莫辭擔上肩却放大婦當姑前¶
　　姜特立¶
　　　明月歌¶
月在天兮何髙我居世兮何卑髙卑相去幾萬里年年¶
夜夜長相隨明月入我懷我攬明月輝妙明中間含萬¶
<pb:KR4h0143_WYG_091-7a>¶
象此時此境誰能知¶
　　姜䕫¶
　　　古樂府三首¶
裁衣贈所歡曲領再三安歡出無人試閨中自着看¶
甚欲逐郎行畏人笑無媒日日東風起西家桃李開¶
令我歌一曲曲終郎見留萬一不當意翻作平生羞¶
　　劉翰¶
　　　翠屏曲¶
<pb:KR4h0143_WYG_091-7b>¶
小亭簾幕垂隂隂梅香入枕春生屏西窗月落翠被冷¶
鳥聲殘夢東風醒三年不喚清溪渡夢裏瀼西春水路¶
江頭女兒雙翠睂能唱劉郎芳草句¶
　　　紅窗怨¶
啼鶯喚起紗窗夢紅日滿簾花影㺯翠屏香字冷薰爐¶
羅衣疊損金泥鳳去年君去燕歸時今年燕來君未歸¶
欲把相思桃錦字夜寒懶上鴛鴦機起來翠袖香羅薄¶
東風滿地桃花落¶
<pb:KR4h0143_WYG_091-8a>¶
　　　江南曲¶
我家江南同野老自紡落毛来蘋藻清風滿袖讀離騷¶
半畝幽畦種香草門前流水鳴濺濺日暮歸來自刺船¶
遥山數疊作娬媚落日斷霞明晩川雨餘汀草漲新綠¶
紅衣濕盡鴛鴦浴採蓮女兒何處來唱我春風湖上曲¶
瓮頭酒熟方新篘白魚如銀初上鈎呼兒洗杓醉明月¶
酒酣更作商聲謳¶
　　葉適¶
<pb:KR4h0143_WYG_091-8b>¶
　　　白紵詞¶
有美一人兮表獨處陟彼南山兮伐寒紵挑燈細緝抽¶
苦心冰花織成雪為縷不憂絶技無人學只愁不堪嫁¶
時著鄭僑呉札今悠悠爭看買笑錦纒頭¶
　　汪莘¶
　　　栁枝詞¶
繰出絲煙輕裊裊埽成雪帚重垂垂風流舉世無過栁¶
總合殷勤把一枝¶
<pb:KR4h0143_WYG_091-9a>¶
　　杜旃¶
　　　山有狙行¶
山有狙不可馴山有虎不可親狙詐非懷徳虎飢須噬¶
人死生託良馬信厚稱瑞麟野性定難保猛獸終不仁¶
　　　明鏡行¶
明鏡照形不照影明月照影不照心朱絲委地流水咽¶
寳劒挂壁蛟龍吟二桃畫謀恩義絶慘慘嚴霜飛六月¶
銜石海可填鍊石天可補君非食蓮菂安知此心苦¶
<pb:KR4h0143_WYG_091-9b>¶
　　翁巻¶
　　　游仙篇¶
旭日升太虛流光到萌芽旁有五雲氣煥爛含精華所¶
願服食之躋身眇長霞帶我清泠佩飛我&KR1554;忽車寧為¶
世間游世道紛以拏三山不足期千齡誰云賒悟彼勞¶
生人無異芳春花¶
　　　思逺客¶
渉夏思已深感秋念愈迫思念皆為誰為彼逺行客客¶
<pb:KR4h0143_WYG_091-10a>¶
行曷辰休悵望朝復夕出門虛有待命駕焉所適邈邈¶
阻前歡悠悠抱今戚中庭一株橘嘉實轉金碧爰意花¶
開時花邊語離析惜此不忍餐留之候君摘擬君君未¶
來回腸更如拆何當乘夢時儻遂徽容覿¶
　　　寄衣詞¶
手織白苧纎且長生著宜熱熟宜涼以比妾心齊素潔¶
製成遊子逺衣裳君心相厚未相薄衣來還得稱君目¶
願君服之無棄捐暎君顔貌長如玉¶
<pb:KR4h0143_WYG_091-10b>¶
　　　白紵詞¶
翩翩長袖光閃銀繡羅帳密流香塵歌分四時舞一色¶
綠觴傳處馳金輪急竹繁絲互催逼呉娘嬌濃玉無力¶
呵星喚月留夜長十二圍屏暖山碧¶
　　徐照¶
　　　自君之出矣¶
自君之出矣心魂逺相隨拆破唐人絹經經是雙絲¶
自君之出矣玉琴生塵垢蓮子種成荷曷時可成藕¶
<pb:KR4h0143_WYG_091-11a>¶
自君之出矣懶妝睂黛濃愁心如屋漏㸃㸃不移踪¶
　　　春日曲¶
中婦埽蠶蟻挈籃桑葉間小姑摘新茶日斜下前山¶
　　　莫愁曲¶
莫愁石城住今來無莫愁只重石城水曾泛莫愁舟¶
　　　三峽吟¶
山水七百里上有青楓林啼猿不自愁愁落行人心¶
　　　妾薄命¶
<pb:KR4h0143_WYG_091-11b>¶
初與君相知便欲肺腸傾只擬君肺腸與妾相似生徘¶
徊幾言笑始悟非真情妾情不可收悔思淚盈盈¶
　　　征婦思¶
年半為郎婦郎去戍采石又云戍濠梁不得真消息半¶
年無信歸獨自守羅幃西風吹妾寒倩誰寄寒衣姑老¶
子在腹憶郎損心目願郎征戰早有功生子有䕃姑有¶
封¶
　　　青鳩詞¶
<pb:KR4h0143_WYG_091-12a>¶
勞勞復勞勞生人半行客今人行古道古道有行役相¶
逢莫等閒相離易疎隔殷勤紅杏花徹宵對芳席明年¶
花開人東西青鳩食花舊處啼¶
　　　栁葉詞¶
嫩葉吹風不自持淺黄微綠暎清池玉人未識分離恨¶
折向堂前學畫睂¶
　　薛師石¶
　　　漁父詞¶
<pb:KR4h0143_WYG_091-12b>¶
十載江湖不上船捲篷髙臥月明天今夜泊杏花邨只¶
有笭箵當酒錢¶
鄰家船上小姑兒相問如何是别離雙墮髻一彎睂愛¶
看紅鱗比目魚¶
平明霧靄雨初晴兒子敲針作釣成香餌小蠒絲輕釣¶
得魚兒不識名¶
春融水暖百花開獨棹扁舟過釣臺鷗與鷺莫相猜不¶
是逃名不肯來¶
<pb:KR4h0143_WYG_091-13a>¶
夜來采石渡頭眠月下相逢李謫仙歌一曲别無言白¶
鶴飛來雪滿船¶
　　　楊栁枝¶
門前楊栁君莫折長于折處生兩枝兩枝難作一枝合¶
一心分作兩心時¶
唯有髙枝髙莫攀不堪攀處只堪看怪得樓頭畫睂婦¶
春朝長自凭欄杆¶
獨於髙處接陽和占得春風分外多須信繁華易披折¶
<pb:KR4h0143_WYG_091-13b>¶
不如柔弱拂江湖¶
　　周文璞¶
　　　江南曲¶
郎與新歡濃儂與舊歡熟懊惱對行人當為歌豔曲¶
孤館聞啼鶯日暮胭脂薄芳膠似泥賤那得不行樂¶
雨認巫山氣江通灩澦情相逢未多時秋花開古城¶
　　　水仙廟鼓吹曲¶
倚碧櫨欵銅鋪徳星在南烏尾逋兩峯隱天花深草蕍¶
<pb:KR4h0143_WYG_091-14a>¶
錢唐十餘萬户皆看史君歡娯雖渉流沙歴炎都入醫¶
無閭不如東呉¶
雲冥冥雷闐闐横玉轉流珠乾靈龜入我夢謂君當旋¶
既窮海壖之炎天當飲山中之流泉¶
　　髙翥¶
　　　田父辭二首¶
啄黍黄雞没骨肥繞籬綠橘綴枝垂新釀酒旋裁衣正¶
是㛰男嫁女時¶
<pb:KR4h0143_WYG_091-14b>¶
少婦挼藍旋染裙大兒敲葛自漿巾新摘摘笑欣欣相¶
喚相呼看賽神¶
　　　戍婦吟¶
辭家出戍邊北望隔青煙怕作沙場夢秋宵不敢眠¶
　　趙汝鐩¶
　　　瑶娥曲¶
一二三四月如睂積累如梳截半䂓玉斧晝夜修不徹¶
修伐團鏡當空垂十睂有様列象几梳裁春氷鏡涵水¶
<pb:KR4h0143_WYG_091-15a>¶
瑶娥睡起拂菱花埽黛插鬢雲繞指歛䘧亭亭天上妝¶
環珮隱體璆琳鏘驂鸞跨鶴舞仙譜子登彈璈飛瓊簧¶
天風颼飂冷到骨銀河澎浪濺羅襪一輪千古廣寒深¶
折盡桂花應白髮¶
　　　斷腸曲¶
凭欄日日望歸騶書來又報瀟湘遊巻書黙坐淚如雨¶
彈向花上花濳愁想郎快意揚州鶴風光何地非行樂¶
妾腸寸斷郎豈知獨歩苔階空聽鵲風撼碧紗夜窗深¶
<pb:KR4h0143_WYG_091-15b>¶
㺯針燈下無心情蜀羅一段茸五色看定鴛鴦繡不成¶
妾貌留春春要去妝鏡孤鸞無力舞轆轤吚啞殘夢驚¶
曉嘶似是郎馬聲卷簾無人簾再下遣童水東占打瓦¶
　　　征婦歎¶
蓮浴雙鴛鴦梧棲雙鳳皇雙舞蝶度牆雙飛燕歸梁倚¶
欄人顰翠忍淚心暗傷閉户簾幃悄孤燈耿空房欲睡¶
睡未得獨坐理絲簧調吹不成調征夫天一方¶
　　　寄逺曲¶
<pb:KR4h0143_WYG_091-16a>¶
君馬踏邊城繡帷妾一身仰天無過雁俯水無游鱗酒¶
難獨自酌蟻樽空浮春食亦不知味駝峯徒薦珍憶昔¶
送君君已醉醉言更戍一年事兜鍪北去幾寒暑兩地¶
肝腸摧萬里别來容貌似舊無寄去衣裳知到未折栁¶
絲絲紫塞心對花片片春風淚夜聞琴瑟鼓隣家人皆¶
齊睂老年華不忍恨君翻自恨長吁矯首天之涯幾度¶
虛傳歸信息愛聽乾鵲怕聽鴉孤枕有時髣髴夢中見¶
覺來霜角咽梅花¶
<pb:KR4h0143_WYG_091-16b>¶
　　　短歌行¶
赤龍駕輪飛上天倐東倐西晝夜旋流光萬古去不返¶
少壯翻手成華顛閬風層城羽衣仙方瞳綠髪耕芝田¶
玉樓貯春春不老蟠桃一熟三千年我欲訪仙弱水隔¶
住世奈此急景煎范然無計相留連打屏萬事不放在¶
眼前左杯右蟹拍浮百斛船¶
　　　漁父四時曲¶
　　　　春¶
<pb:KR4h0143_WYG_091-17a>¶
霽江浮春新水肥粼粼鴨綠東風微波心上下舴艋滑¶
釣車香餌巻落暉纎鱗噞喁錦穿栁半留賣錢半換酒¶
爛醉茅簷紅杏家折花簪髪把兩手沙岸尋芳青驄嘶¶
彈絲吹竹挾蛾睂笑指漁父何寂寞漁父掉頭我自樂¶
　　　　夏¶
煙溪流碧浸炎空滌濯袢蒸蒹葭風大港小港涼世界¶
隔堤荷蕩香到篷儂家生長舟一葉豈識人間半㸃熱¶
青笠綠蓑山雨來雨過波平夜撐月水亭避暑氷玉肌¶
<pb:KR4h0143_WYG_091-17b>¶
枕設珊瑚簟琉璃笑指漁父何辛苦漁父掉頭渾不顧¶
　　　　秋¶
新雁銜秋訪水涯分屯洲渚傍蘆花停橈相釣結溪社¶
來往無嫌同一家酒酣把笛吹邨曲聲曳蘭風入山腹¶
釣竿到手萬事輕孰是孰非孰榮辱江樓邀月粉黛濃¶
簧璈嘈雜徹桂宫笑指漁父何冷落漁父掉頭我豈錯¶
　　　　冬¶
六花坼凍雲糢糊釣鈎空擲寒無魚繫舟枯栁歸茅舍¶
<pb:KR4h0143_WYG_091-18a>¶
撥火煨薪擁地爐賒鄰一榼醅醱玉老稚分霑春回谷¶
重來解圍放夜筒横風打向别港宿溪館對雪歌妓圍¶
&KR1690;出駝峯酒羔兒笑指漁父何憔悴漁父掉頭但稱醉¶
　　戴復古¶
　　　白苧詞¶
雪為緯玉為經一織三滌手織成一片冰清如夷齊可¶
以為衣陟彼西山于以采薇¶
　　　羅敷詞¶
<pb:KR4h0143_WYG_091-18b>¶
妾本秦氏女今春嫁王郎夫家重蠶事出採陌上桑低¶
枝採易殘髙枝手難扳踏踏竹梯登樹杪心思蠶多苦¶
葉少舉頭桑枝挂鬢唇轉身桑枝勾破裙辛苦事蠶桑¶
實為良家人使君奚所為見妾駐車輪使君口有言羅¶
敷耳無聞蠶饑蠶饑採葉急歸¶
　　　答婦詞¶
江山阻且長矯首鄉關隔空閨泣幼婦憔悴失顔色隱¶
閔鸛鳴篇寄彼西飛翼剝封覽情素既喜復淒惻别時¶
<pb:KR4h0143_WYG_091-19a>¶
梅始花傷今食梅實覽古帝王州結交游俠窟千金沽¶
美酒一飲連十日春風吹酒醒始知身是客杜宇啼一¶
聲行人淚横臆衣破誰與紉髪垢孰與櫛勿謂遊子心¶
而不念家室新交握臂行肝膽猶楚越醜婦隔江山千¶
里情勿絶慇懃揮報章歸計何時決今夕知何夕覩此¶
纎纎月此月再圓時門前候歸轍¶
　　　烏鹽角行¶
鳯簫鼉鼓龍鬚笛夜飲華堂醉春色豔歌妙舞蕩人心¶
<pb:KR4h0143_WYG_091-19b>¶
但有歡娯别無益何如邨落捲桐吹能使時人知稼穡¶
邨南邨北聲相續青郊雨後耕黄犢一聲催得大麥黄¶
一聲喚得新秧綠人言此角只兒戲孰識古人吹角意¶
田家作勞多怨咨故假聲音召和氣吹此角起東作吹¶
此角田家樂此角上與鄒子之律同宫商合鐘吕形甚¶
朴聲甚古一吹寒谷生禾黍¶
　　　江南新體¶
郎船江下泊妾家樓上住朝朝暮暮間上下兩相顧相¶
<pb:KR4h0143_WYG_091-20a>¶
顧不相親風波愁殺人¶
　　　漁父詞二首¶
漁父飲不須錢栁枝斜貫錦鱗鮮換酒却歸船¶
漁父醉釣竿閑栁下呼兒斜繫船髙眠風月天¶
　　嚴羽¶
　　　塞下曲¶
渺渺雲沙散槖駝西風黄葉渡黄河羌人半醉葡萄熟¶
塞雁初肥苜蓿多¶
<pb:KR4h0143_WYG_091-20b>¶
　　　從軍行¶
朔風嘶馬動遥想雁門秋負劒辭鄉邑彎弓赴國讐黄¶
榆連白草河隴去悠悠報主男兒事焉論萬户侯¶
　　　關山月¶
今夜關山月偏能照馬鞍盧龍征戍客圓缺幾回看遥¶
想金閨裏應悲玉露寒黄沙三萬里何日是長安¶
　　　蜀女怨¶
幾時離月峽五見紫蘭凋塞雁隨魂斷江花逐淚飄沙¶
<pb:KR4h0143_WYG_091-21a>¶
頭南北客京口去來潮日日無消息空登萬里橋¶
　　　古懊惱歌¶
五兩轉須臾相望奈何許寄語黄㡌郎船頭慢揺櫓¶
君子如白日願得垂末光妾身如螢火安能逺照郎¶
船在下江口逆風不得上結束作男兒與郎牽百丈¶
　　　雲山操(為呉子才賦/)¶
山巃嵸兮白雲雲冥冥兮髙山若有人兮居其間超逍¶
遥兮盤桓芸櫨兮菌桷羅橘柚兮為堂塗余室兮楓香¶
<pb:KR4h0143_WYG_091-21b>¶
擥葛藟兮為帷䖀零雜兮佩帷穹&KR3930;兮元崖瀑流兮相¶
豗皎積雪兮奔雷攢林杳其蔽日兮挂飛猱之清哀雲¶
中之君兮驂白鹿山靈繽兮下空谷風蕭蕭兮灌木雲¶
山兮幽幽羌躑躅兮夷猶惆悵兮余懷非夫君兮誰思¶
投余簪兮太息從夫君兮歸來¶
　　嚴粲¶
　　　昭君怨¶
欲洗鉛華淨那須畫手工玉顔翻自誤不似舊圖中¶
<pb:KR4h0143_WYG_091-22a>¶
　　姚鏞¶
　　　春夜曲¶
金魚鏁合蘭缸小酒不支愁尋睡早梨花欲墜風更寒¶
燕子不歸春自老流蘇䕶帳香雲結三十六簧清吹咽¶
緘書欲寄湘水深城烏啼落花西月¶
　　方岳¶
　　　秋江引¶
水天一色磨古銅落日欲没蘆花風雙飛野鴨忽驚起¶
<pb:KR4h0143_WYG_091-22b>¶
漁歌漸逺秋江空煙波渺渺無終極中有江南未歸客¶
短篷夜泊洲渚寒孤雁横江聲正急¶
　　　田家樂¶
前邨後邨場圃登東家西家機杼鳴神林飲福阿翁醉¶
包裹餘胙分盃羮婦子迎門笑相語慙媿今年好年嵗¶
牛羊下來翁且眠時平無人夜催稅¶
　　　楊栁枝¶
綠隂深䕶碧闌干拂拂春愁不忍看燕子未歸花落盡¶
<pb:KR4h0143_WYG_091-23a>¶
一簾香雪晩風寒¶
抝盡青青恨未消春風一夜長新條多情也似相欺得¶
愛惹釵頭翡翠翹¶
晴日遊絲亂入簾夕陽更奈酒家帘粥香𩛿白清明近¶
鬭挽柔條插畫簷¶
小橋風定綠煙垂幾送行人此别離蹀躞玉驄嘶草去¶
啼鶯寂寞雨千絲¶
幾日春寒怯上樓樓頭煙縷拂簾鈎相看瘦盡渾無奈¶
<pb:KR4h0143_WYG_091-23b>¶
一種風流各自愁¶
　　　農謡¶
春雨初晴水拍堤邨南邨北鵓鴣啼含風宿麥青相接¶
刺水柔秧綠未齊¶
問舍求田計未成一蓑鉏月每含情春山樹暖鶯相覓¶
曉隴雨晴人獨耕¶
小麥青青大麥黄䕶田沙徑遶羊腸秧畦岸岸水初飽¶
塵甑家家飯已香¶
<pb:KR4h0143_WYG_091-24a>¶
雨過一邨桑柘煙林梢日暮鳥聲妍青裙老姥遥相語¶
今嵗春寒蠶未眠¶
漠漠餘香著草花森森柔綠長桑麻池塘水滿蛙成市¶
門巷春深燕作家¶
　　　漁父詞¶
晩晴鋪網占鷗沙各自分魚就酒家洞口醉眠船正緩¶
碧桃流出兩三花¶
隂隂深樹晩生煙雨急歸來失繫船白鷺不驚沙水淺¶
<pb:KR4h0143_WYG_091-24b>¶
依然共在綠楊邊¶
煙波渺𣺌一輕篷浦漵生寒蘆荻風昨夜新霜魚自少¶
滿船明月笛聲中¶
沽酒歸來雪滿船一蓑撐傍斷磯邊誰家庭院無梅看¶
不似江邨欲暮天¶
　　　九曲櫂歌¶
燒藥爐存草亦靈煮茶竈冷水猶清老仙一去無消息¶
只有飛泉落佩聲¶
<pb:KR4h0143_WYG_091-25a>¶
桃花認得捕魚船醉著歸來月滿川山鬼已磨蒼玉碧¶
要留名字與風煙¶
家在清溪第幾峯誰牽薜茘採芙蓉漁歌未斷忽歸去¶
翠壁一重雲一重¶
羣仙曾此醉觥船插向蒼厓不記年蕙帳夜寒聞鶴語¶
人民城郭自堪憐¶
宿雨留雲被半巖晴光飄散雪毿毿沾衣不識骨毛冷¶
下有老龍無底潭¶
<pb:KR4h0143_WYG_091-25b>¶
竹遶寒棲蘚徑深莖莖手種玉成林翠屏向晩無人對¶
猶識先生一寸心¶
又撐小艇過前灣竹外菴居晝掩關桃李無言開未了¶
春風元自不曾閒¶
雲氣藏山雪捲灘地靈不與俗人看一篙畧借秋崖便¶
九曲欲窮山雨寒¶
莫説水窮山勢開匆匆急櫂酒船回溪山欲盡興無盡¶
撐入白雲深處來¶
<pb:KR4h0143_WYG_091-26a>¶
乘興而來亦偶然誰將隂壑作晴川笋輿更問星邨路¶
去看溪南一線天¶
　　利登¶
　　　田父怨¶
黄雲百畝割還空垂老禾堂泣晩舂償却公私能幾許¶
販山燒炭過殘冬¶
　　鄭震¶
　　　樵歌¶
<pb:KR4h0143_WYG_091-26b>¶
上山斸山山丁登下山嵌山山稜層秋殘日暮歸來晚¶
茅簷洗脚月又明明朝早入芙蓉城¶
　　　採桑曲¶
晴採桑雨採桑田頭陌上家家忙去年養蠶十分熟蠶¶
姑只著麻衣裳¶
　　周弼¶
　　　春濃曲¶
雨膏蒸土蘭芽熱粉魂淡豔凝緗纈栁條無力受東風¶
<pb:KR4h0143_WYG_091-27a>¶
桃葉春江弄花月枕函墜髪昬眠重綺帳驚寒替花恐¶
屏瑣蟲棲化粉蛾簾甲蜂鑽抱殘蛹麥門冬長柔堪結¶
桐輪輾盡棠梨雪門掩車箱銅較閒缾敲井幹青絲絶¶
君不見楚王宫中樂酣宴兼怕旁人説春晚玉釵埋遍¶
細腰人章華臺上蒼苔滿¶
　　　冬賽行¶
大巫舞袍奉酒尊小巫湔裙進盤彘野風吹樹龍馬歸¶
瓦爐柏根香滿地白衣老鬚撚向前义手大膽不敢言¶
<pb:KR4h0143_WYG_091-27b>¶
去年田家五分熟更饒三分百事足大蠒千棚絲滿窠¶
栗犢兩掘角出肉土臺澆酒再拜辭紙錢灰撲遶木枝¶
神語順從杯珓吉鼓笛薨薨打三日¶
　　許棐¶
　　　戍婦詞¶
半落缸花午夜闌戍衣裁就寄君難雁來不帶平安字¶
却帶邊風入帳寒¶
　　　樂府¶
<pb:KR4h0143_WYG_091-28a>¶
　妾心如鏡面一䂓秋水清郎心如鏡背磨殺不分明¶
　小窗寒燭夜結紐綴郎襟不結尋常紐結郎長逺心¶
　郎身如紙鳶斷線隨風去願得上林枝為妾縈留住¶
　　　　染絲上春機¶
　染絲上春機春濃絲色淺妾心隨梭飛郎心如軸轉¶
　染絲上春機錦成貴無價不忍裁成衣怕剪鴛鴦破¶
　　　　對鏡詞¶
　煙䕶杏腮寒日襯桃腮暖惟有鏡中花東風都不管¶
<pb:KR4h0143_WYG_091-28b>¶
　　　　織錦詞¶
　綵絲愁緒雜春機伊軋聲中日又西織到花枝連理處¶
　玉驄門外一驕嘶¶
　¶
　¶
　¶
　¶
御選宋詩巻八¶
