# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:48.855094
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百一
<pb:KR4h0143_WYG_270-1a>¶
　欽定四庫全書¶
御選明詩卷一百一¶
　　七言絶句一¶
　　　劉基¶
　　　　題小景¶
　江頭日日起西風江樹驚寒葉變紅天淡雲低何處雁¶
　一行飛下荻花中¶
　　　　過蘇州¶
<pb:KR4h0143_WYG_270-1b>¶
　姑蘇臺下垂楊柳曽為張王䕶禁城今日淡烟芳草裏¶
　暮蟬猶作管絃聲¶
　陌上清歌最可聼誰知此是斷腸聲就中更有楊枝曲¶
　恨殺昬鴉及曉鶯¶
　虎丘山下月朦朧閶闔門前動地風子夜一聲琴一闋¶
　杜鵑聲在碧雲中¶
　　　　夜坐¶
　露泣寒螿咽斷魂風驚簷鐸語黃昬覊愁悄悄成危坐¶
<pb:KR4h0143_WYG_270-2a>¶
看盡空牆上月痕¶
　　　無寐¶
夜長無寐待鳴雞及至雞鳴夢却迷驚起朝陽斜照屋¶
一眉殘月在天西¶
　　　有感¶
物換星移事已迷重來舊處惑東西可憐如鏡天邉月¶
獨照棲烏半夜啼¶
鴻雁來時月滿天客途僮僕自相憐荒村觸眼惟茅屋¶
<pb:KR4h0143_WYG_270-2b>¶
榆柳蕭疎起暮烟¶
黍穂高低菊有華㕓居恰似野人家夕陽日向西牆過¶
只為微生換嵗華¶
漫漫陽春不見秋人生得意總忘愁茱茰謝盡芙容發¶
清夜吹笙月滿樓¶
　　　春日雜興¶
雨隐滄江霧隐山郷闗迢遞寄書難病來只盼春風到¶
不擬春風曉更寒¶
<pb:KR4h0143_WYG_270-3a>¶
日出江空曉氣柔白蘋風起渚烟收夜來一餉三更雨¶
送盡飛花入海流¶
　　　漫成¶
微凉秋袂一登樓落照歸鴉㸃㸃愁誰似孤雲獨無事¶
隨風直到海西頭¶
　　　不雨遣悶¶
池上芹泥即漸乾梁間燕子拾蟲難緑窗無限傷春意¶
看盡斜陽更倚䦨¶
<pb:KR4h0143_WYG_270-3b>¶
　　　題畫魚¶
為愛濠梁樂有餘故拈兔頴寫成圖秋風忽憶銀絲鱠¶
腸斷松江隔具區¶
　　　題沙溪驛¶
澗水彎彎繞郡城老蟬嘶作車輪聲西風吹客上馬去¶
夕照滿川紅葉明¶
　　　過閩闗¶
闗頭霧露白濛濛闗下斜陽照樹紅過了秋風渾未覺¶
<pb:KR4h0143_WYG_270-4a>¶
滿山秔稻入閩中¶
峻領如弓驛路賖清溪一帶抱山斜高秋八月崇安道¶
時見棠梨三兩花¶
建溪激箭向南流石齒如鋒鬭客舟篙子踏歌渾不畏¶
行人遥望替生愁¶
漠漠輕雲結晚隂依依斜日掛遥岑炊烟忽起桑榆上¶
散作鮫綃抹半林¶
　　　秋日即事¶
<pb:KR4h0143_WYG_270-4b>¶
秋風吹雨冷翛翛堦下金錢爛漫愁鴻雁不來巢燕去¶
草蟲辛苦獨知秋¶
春華秋草兩悠悠素髮多情却滿頭落葉自隨流水去¶
逺山空帶夕陽愁¶
垂垂密雨軃脩楊㸃㸃青苔繪短牆不是雁聲天畔過¶
争知今日是重陽¶
掛壁青缸照不眠相看到此亦堪憐露寒霜重殘螢盡¶
腸斷秋風憶徃年¶
<pb:KR4h0143_WYG_270-5a>¶
槿花數樹夕陽時收拾秋光在短籬自紫自紅還自碧¶
祗應獨有暮蟬知¶
北風吹雁過蕭蕭旅館青燈共寂寥蓬鬢一時成白雪¶
老來禁得幾秋宵¶
　　宋濓¶
　　　題長白山居圖¶
滿地園林稱隐居燕泥汚我讀殘書五更風急鳥聲散¶
時有隔花人賣魚¶
<pb:KR4h0143_WYG_270-5b>¶
　　　宜興强如心避地而歸扁其居曰復初齋來徴¶
　　　予詩¶
昔日攙槍照五兵今歸喜得見時平春風緑酒扶殘醉¶
斜立官橋聼早鶯¶
　　　寄别¶
别來虎豆又生牙尚在揚州賣酒家醉後清狂應不減¶
起拈花彈打鳴鴉¶
　　陶安¶
<pb:KR4h0143_WYG_270-6a>¶
　　　題畫¶
鼓罷瑶琴䇿杖還空山流水聼潺潺夕陽林外風塵起¶
輸與先生不出山¶
　　　為劉博士題畫¶
峭壁危峰䕶紫霞讀書聲在鄴侯家静凭窗几閒觀物¶
無限春光在杏花¶
　　　晚山¶
翠剪雲頭萬朶花樹梢殘雪伴棲鴉寒風吹得蒼烟斷¶
<pb:KR4h0143_WYG_270-6b>¶
露出茅茨一兩家¶
　　　次安慶¶
城樓三靣碧迴環掠過烟波棹不閒認得客途曽到處¶
亂雲堆裏大龍山¶
　　　訪梅¶
山寺凌寒特為梅霜青緑蘂未春開莫愁獨立無人見¶
勾引詩翁兩度來¶
　　章溢¶
<pb:KR4h0143_WYG_270-7a>¶
　　　為胡仲深詠桃花馬¶
硃砂染瓣色重臺勾引春風上背來慎勿觧鞍橋下浴¶
恐隨流水入天台¶
　　王禕¶
　　　蘭州¶
洮雲隴草都行盡路到蘭州是極邉誰信西行從此始¶
一重天外一重天¶
　　汪廣洋¶
<pb:KR4h0143_WYG_270-7b>¶
　　　江口渡捕魚者¶
芳草渡頭歌竹枝晴天小艇放鸕鷀比鄰為報春醪熟¶
自起持魚貫柳絲¶
　　　蘇溪亭¶
蘇溪亭上草漫漫誰倚東風十二闌燕子不歸春事晚¶
一江烟雨杏花寒¶
　　　臨溪橋¶
石磴盤盤卧濕雲山深瑶草不知春馬頭忽見梅如雪¶
<pb:KR4h0143_WYG_270-8a>¶
縱有輕寒不著人¶
　　　題宋徽宗雙鴛圖¶
蘆葉青青水滿塘文鴛晴卧落花香不因羗管驚飛起¶
三十六宫春夢長¶
　　　江上¶
大山小山松樹齊千聲萬聲子規啼攬衣起舞夕露下¶
三更月落吳城西¶
象牙灘上百花開參差時復見樓臺翠香芹菜縁沙出¶
<pb:KR4h0143_WYG_270-8b>¶
雪色鰣魚上水來¶
　　　寫興¶
謝豹花開滿嶺紅空濛曉雨濕春叢看山不盡行人意¶
處處東風啼郭公¶
　　　江上四首¶
歸路貪行不覺多館夫連日棹江波滿船争唱湖州調¶
兩岸雲山側枕過¶
小姑南岸對彭郎天劈雲厓峙兩傍日暮驚濤没沙尾¶
<pb:KR4h0143_WYG_270-9a>¶
江流較比去年强¶
順風全不廢䉡牽把柁沿江穏放船指㸃大龍山色近¶
皖城只在水雲邉¶
櫂歌齊發浪聲喧池口東邉又換船秫酒發醅偏醉客¶
鰣魚出綱不論錢¶
　　　朱伯徽自溪南携酒至婺源山中兼示垂絲海¶
　　　棠醉中求賦¶
一自朝雲委路岐春風吹夢託游絲内家叢裏分明見¶
<pb:KR4h0143_WYG_270-9b>¶
彷彿盤旋立舞時¶
東家蝴蝶愛悠揚不肯輕飛過短牆賸買麝煤千百斛¶
暖熏濃抹到沈香¶
舞罷霓裳不耐嬌口脂微動酒初潮玉闌西畔春如海¶
擬倩東風整翠翹¶
　　　夜泊揚子橋¶
揚子橋頭夜泊船水波纔定月初圓不眠細數經行日¶
笑隔東風又一年¶
<pb:KR4h0143_WYG_270-10a>¶
　　　寶雞縣¶
渭河霜滿水如苔一縣人家半草萊唯有秋風酸棗木¶
淡烟深鎖鬭雞臺¶
　　　登胥江驛亭¶
小閣開簾望逺岑暖風晴日囀幽禽胥江流水清無底¶
較比春愁一様深¶
　　　嶺南雜詠¶
一劒南來兩鬢星肩輿隨處看丹青豈知庾嶺梅邉客¶
<pb:KR4h0143_WYG_270-10b>¶
却上交州海角亭¶
島嶼潮來日欲曛聱牙蠻蛋動成羣挐舟盡入沙灣泊¶
為避犁頭海上雲¶
海濵朝夕易炎凉濕氣蒸人沁薄裳昨日崖州有船到¶
滿城争買白梹榔¶
石鼎微熏茉梨香椰瓢滿貯荔支漿木棉花落南風起¶
五月交州海氣凉¶
牂牁流水碧潺潺潮落湖生草木閒一片海雲吹不起¶
<pb:KR4h0143_WYG_270-11a>¶
越人遥指是厓山¶
雁翅城東湧怒濤外洋水長蜑船高莫言昨夜南風急¶
今日登盤有海蠔¶
越鹽如雪賽呉鹽藷蕷初肥竹筍甜何事眉山蘇太守¶
只將雙蟹較團尖¶
村團社日喜晴和銅鼔齊敲唱海歌都道二年生計足¶
五收蠶繭兩收禾¶
畨禺南望渺烟波怪底魚龍出没多頃刻風霆飛白晝¶
<pb:KR4h0143_WYG_270-11b>¶
黒雲拖雨過牂牁¶
榕樹隂隂集暮鴉竹深人静似仙家芭蕉小苑垂雙實¶
茉莉南州壓萬花¶
　　　登南海驛樓¶
海氣空濛日夜浮山城纔雨便成秋馮唐頭白懐多感¶
倚徧天南百尺樓¶
　　　晚過青河驛¶
遡流西望渺如烟黄帽齊將百尺牽日暮雨來風浪惡¶
<pb:KR4h0143_WYG_270-12a>¶
隔河撾鼓換官船¶
　　蘇伯衡¶
　　　即日¶
午門同出獨歸遲立斷銅壺漏下時添得緑荷千萬柄¶
雨聲强半在西池¶
　　危素¶
　　　題宋好古墨竹¶
我憶東曹粉署郎琅玕寫就拂雲長秪疑散歩雲林曲¶
<pb:KR4h0143_WYG_270-12b>¶
獨聼秋聲待晚凉¶
　　　題趙子昻竹石¶
叢篁偏映寒雲色古石猶凝碧蘚痕曽是碧瀾堂上月¶
猶臨苕水照王孫¶
　　張以寧¶
　　　次翰林都事拜住春日見寄韻¶
日高睡起小窗明飛絮遊絲弄晝晴忽憶金河年少夢¶
柳隂騎馬聼流鶯¶
<pb:KR4h0143_WYG_270-13a>¶
　　　棠梨幽鳥¶
揚州舊夢隔天涯曽醉春風阿&KR0316;家幽鳥豈知人事恨¶
依然啼殺野棠花¶
　　　梨花錦鳩¶
一枝新雨帶啼鳩喚起春寒枝上頭説與朝來啼太苦¶
洗妝纔了不禁愁¶
　　　過桐廬¶
江邉三月草凄凄緑樹蒼烟望欲迷細雨孤帆春睡起¶
<pb:KR4h0143_WYG_270-13b>¶
青山兩岸畫眉啼¶
　　　過崇安宿赤石水澁不下舟¶
兩岸青山下建溪筍輿軋軋坐雞棲人間最是吳兒樂¶
一枕清風過浙西¶
　　　有感¶
馬首桓州又懿州朔風秋冷黒貂裘可憐吹得頭如雪¶
更上安南萬里舟¶
　　　泊沽頭¶
<pb:KR4h0143_WYG_270-14a>¶
楚客歸心河水流三更月暈長年愁沙河雨漲催開閘¶
半夜櫓聲無數舟¶
　　　遇故人胡居敬臨江府送至新淦¶
翠竹蒼松映白沙清江西畔是君家明年歸路重相問¶
分食東陵五色𤓰¶
　　鮑恂¶
　　　盛叔章畫¶
烟濕空林翠靄飄渚花汀草共蕭蕭仙家應在雲深處¶
<pb:KR4h0143_WYG_270-14b>¶
秪許人間到石橋¶
　　詹同¶
　　　題水殿納凉圖¶
湖上䦨干百尺臺臺邉水殿倚雲開紅橋人隔荷花語¶
玉盌金盤進雪來¶
　　　舟過黃陵廟¶
黄陵廟下倚船窗水淺沙平屬玉雙山外斷雲寒日晚¶
半篷殘雪下湘江¶
<pb:KR4h0143_WYG_270-15a>¶
　　　入峽¶
黃牛廟下水如弦白狗峽中數尺天百丈牽春上巴蜀¶
巖花無數照江船¶
　　袁凱¶
　　　題吳王納凉圖¶
微月斜侵響屧廊芙容清氣滿金塘鴛鴦只傍䦨干宿¶
也愛君王水殿凉¶
　　　陪鄭明徳倪元鎮遊天平山¶
<pb:KR4h0143_WYG_270-15b>¶
官河春水緑悠悠水上人家盡畫樓買取吳娃三日酒¶
放船直到百花洲¶
高臺千尺對層巒只許吳王醉裏看山色不隨勾踐去¶
遊人還得倚䦨干¶
　　　題龍江酒家二首¶
金陵美酒玉光浮父老相傳最觧愁安得身無官府事¶
長年高卧竺家樓¶
江上青帘映白沙壚頭美酒玉無瑕李白當年曽醉此¶
<pb:KR4h0143_WYG_270-16a>¶
桃花落盡不思家¶
　　　揚州逢李十二衍¶
與子相逢俱少年東吳城郭酒如川如今白髪知多少¶
風雨揚州共被眠¶
　　　淮西夜坐¶
蕭蕭風雨滿闗河酒盡西樓聼雁過莫怪行人頭盡白¶
異郷秋色不勝多¶
　　　李陵泣别圖¶
<pb:KR4h0143_WYG_270-16b>¶
上林木落雁南飛萬里蕭條使節歸猶有交情兩行淚¶
西風吹上漢臣衣¶
　　　客中夜坐¶
落葉蕭蕭淮水長故園歸路更微茫一聲新雁三更雨¶
何處行人不斷腸¶
　　　城西送鄧生¶
千山風雪正霏霏君去金陵幾日歸鳯皇臺上還吹笛¶
東望滄溟淚滿衣¶
<pb:KR4h0143_WYG_270-17a>¶
　　　寄三江王六秀才¶
滄洲荷屋晚秋時橘柚青黃滿户垂安得扁舟趂潮去¶
醉看江雨散輕絲¶
　　　送鄭老歸襄陽¶
我愛襄陽老鄭䖍高樓吹笛動秋烟他時若有平安信¶
即寄江東估客船¶
　　　憶南湖二首¶
我憶南湖春酒香百錢亦可觧愁腸湖頭白藕猶堪愛¶
<pb:KR4h0143_WYG_270-17b>¶
正似佳人玉臂長¶
南湖沈叟愛吟詩詩似當年杜牧之一日干戈不相見¶
令人雙鬢欲成絲¶
　　　已未九日對菊大醉戲作¶
老夫愛此黃金蕊兒子湏將白酒賖直到殘陽下天去¶
更添燈火照攲斜¶
遮莫鄰家酒己無教兒更徃逺村沽老夫强健如平日¶
醉過三更不要扶¶
<pb:KR4h0143_WYG_270-18a>¶
　　　風雨宿蕭山¶
東來山郭晚秋時白酒黃柑興不衰欲倩山隂王逸少¶
為書風雨渡江詩¶
　　　題老蛟化江叟吹笛圖¶
吳頭楚尾老髯翁千里烟波有故宫日暮江亭不歸去¶
猶將玉笛倚秋風¶
　　　城西送鄧生¶
東望滄溟涕泗垂閨中少婦亦霑衣他時若有相思字¶
<pb:KR4h0143_WYG_270-18b>¶
只寄春江燕子歸¶
　　　登閣¶
木落淮南秋色空閒登高閣送歸鴻白頭老婦癡兒女¶
盡在蕭條望眼中¶
　　　過潯陽¶
夜泊潯陽江上沙扁舟何處載琵琶西風不管水流去¶
依舊滿汀開荻花¶
　　　諸公携酒蘇臺餞别醉歸海上作此奉謝¶
<pb:KR4h0143_WYG_270-19a>¶
呉王洲上百花開花下人人勸酒杯醉卧春江三百里¶
不知月過海門來¶
　　高啓¶
　　　聞舊教坊人歌¶
渭城歌罷獨凄然不及新聲世共憐今日岐王賔客盡¶
江南誰識李龜年¶
　　　山中别寧公歸西塢¶
一上香臺看落暉沙村孤樹晚依依老僧不出青山寺¶
<pb:KR4h0143_WYG_270-19b>¶
只有鐘聲送客歸¶
　　　秋柳¶
欲挽長條已不堪都門無復舊毿毿此時愁殺桓司馬¶
暮雨秋風滿漢南¶
　　　送賈麟歸江上¶
别淚紛紛逐斷猿貧交無贈只多言離愁正似䕷蕪草¶
一路隨君到故園¶
　　　秋夜同周著作宿婁浦¶
<pb:KR4h0143_WYG_270-20a>¶
小廨寒依竹浦雲酒䦨相對説離羣一聲新雁誰先聼¶
今夜江南我共君¶
　　　送吕卿¶
逺汀斜日思悠悠花拂離觴柳拂舟江北江南芳草徧¶
送君并得送春愁¶
　　　春思¶
愁兼楊柳一絲絲客舍江南暮雨時自入春來才思減¶
杏花開過不題詩¶
<pb:KR4h0143_WYG_270-20b>¶
　　　入郭過南湖望報恩浮圖¶
雨過春波柳浪香布忛歸緩怕斜陽漁人為指江城近¶
一塔船頭看漸長¶
　　　登江閣逺懐徐記室與杜進士同賦¶
慿䦨兩客怨斜曛此日同吟只欠君江閣雖高猶不見¶
幾重山水幾重雲¶
　　　夏夜宿西園酒醒聞雨二首¶
飛蟲繞燭夢迴遲荷葉齊鳴雨一池不為素紈猶在手¶
<pb:KR4h0143_WYG_270-21a>¶
定疑秋夜乍寒時¶
人睡蕭蕭院落空未秋愁已怯梧桐夜長猶幸西軒雨¶
一半聼時在醉中¶
　　　江上偶見¶
阿姬不畏晚寒多緑舫紅衣柳下過滿浦秋衣已零落¶
如何猶唱采蓮歌¶
　　　過保聖寺¶
隔江寒霧隐樓臺逺逐鐘聲放艇來亂後不知僧已去¶
<pb:KR4h0143_WYG_270-21b>¶
幾堆紅葉寺門開¶
　　　期諸友看范園杏花風雨不果¶
欲尋春去怕春休又值春隂不得遊寂寞西園風雨裏¶
杏花比客更多愁¶
　　　過山家¶
流水聲中響緯車板橋春暗樹無花風前何處香來近¶
隔崦人家午焙茶¶
　　　晚過浦西橋¶
<pb:KR4h0143_WYG_270-22a>¶
春水何長春日短沙鴨交眠緑莎煖晚過橋西不見人¶
野梅零落江雲斷¶
　　　逢吳秀才復送歸江上¶
江上停舟問客踪亂前相别亂餘逢暫時握手還分手¶
暮雨南陵水寺鐘¶
　　　次韻春日謾興四首奉酬外舅達翁¶
老去風情似樂天恨無張態抹朱絃一春酒病稀遊賞¶
啼鳥鶯花共悵然¶
<pb:KR4h0143_WYG_270-22b>¶
水邉簾幙逺籠花遊女時時出浣紗記得横塘沽酒處¶
畫船明月載琵琶¶
雨多池館草毿毿酒色寒銷舊舞衫燕子自憐花落地¶
殷勤長帶軟泥銜¶
菖蒲葉老芷花新地暖鴛鴦䕶水紋不上高樓無逺恨¶
江南春盡草如雲¶
　　　春日懷江上¶
一川流水半村花舊屋南鄰是釣家長記歸篷載春醉¶
<pb:KR4h0143_WYG_270-23a>¶
雲籠殘照雨鳴沙¶
　　　偶睡¶
竹間門掩似僧居白荳花開片雨餘一榻茶烟成偶睡¶
覺來猶把讀殘書¶
　　　舟歸江上過斜塘¶
漫漫村塘水没沙清明初過已無花春寒欲雨歸心亟¶
嬾住扁舟問酒家¶
　　　白傅湓浦圖¶
<pb:KR4h0143_WYG_270-23b>¶
相逢淪落總天涯舟泊湓江近荻花逐客青衫自多淚¶
傷心不用怨琵琶¶
　　　秋江晚渡圖¶
鷓鴣飛盡一洲蘋帆帶秋雲度逺津底事愁看畫中景¶
昨朝曽送渡江人¶
　　　過北塘道中¶
春水滿田如一湖入田放艇看鵝雛女郎祠下野花雜¶
老子門前沙樹孤¶
<pb:KR4h0143_WYG_270-24a>¶
若欲看春春色稀亂餘何處有芳菲晚鶯啼歇夜寂寂¶
雙樹溪邉人獨歸¶
渺渺一徑兩陂間楊柳初發水潺潺驚魚忽散人影盡¶
啼鳥時來春意閒¶
　　　夜雨江館寫懐¶
漠漠春寒水繞村有愁無酒不開門青燈畫角黄昬雨¶
客共梅花併斷魂¶
　　　金徴士玫雨中見過留宿¶
<pb:KR4h0143_WYG_270-24b>¶
莫辭同宿掩書幃亂後蕭條故舊稀預恐明朝風雨歇¶
滿江春水送君歸¶
　　　效香奩二首¶
青瑣初空别恨長繡茸留得唾痕香簾前月出無人拜¶
只有秋千影過牆¶
開過東窗百葉桃琵琶塵滿縷金槽欲呼小子敲妝閣¶
誰出相迎放剪刀¶
　　　江上逢舊妓¶
<pb:KR4h0143_WYG_270-25a>¶
玉筝紅燭艷春羅慣向高堂聼汝歌今夕相逢為重唱¶
孤舟江冷月明多¶
平常歌舞不能閒多在青春甲第間借問年來還到否¶
朱門風雨幾家闗¶
　　　吳王井¶
曽開鑑影照宫姓玉手牽絲帶露華今日空山僧自汲¶
一瓶寒供佛前花¶
　　　消夏灣¶
<pb:KR4h0143_WYG_270-25b>¶
涼生白紵水浮空湖上曽聞避暑宫清簟疎簾人去後¶
漁舟占盡柳隂風¶
　　　將赴金陵始出閶門夜泊二首¶
烏啼霜月夜寥寥囘首離城尚未遥正是思家起頭夜¶
逺鐘孤棹宿楓橋¶
烟月籠沙客未眠歌聲燈火酒家前如何纔出閶門外¶
已似秦淮夜泊船¶
　　　舟次丹陽驛¶
<pb:KR4h0143_WYG_270-26a>¶
沽酒來尋水驛門鄰船燈火語黃昬今朝始覺離郷逺¶
身在丹陽郭外村¶
　　　正月十六日夜至京師觀燈¶
天街争唱落梅歌絳闕珠燈萬樹羅莫笑遊人來看晚¶
春風還似昨宵多¶
　　　送郭省郎東歸二首¶
金陵兒女踏春陽金陵客子正思郷一盃况復春將去¶
目斷飛花江水長¶
<pb:KR4h0143_WYG_270-26b>¶
桃葉渡頭聞唱歌孤帆欲發奈愁何君歸是我來時路¶
山水無多離思多¶
　　　晚晴逺眺¶
楚天無物不堪詩登眺惟愁動逺思秋樹江山人别後¶
夕陽樓閣雨晴時¶
　　　聞人唱吳歌¶
楚人不觧聼吳歌我獨燈前感慨多記得通波亭下路¶
畫船歸去雨鳴荷¶
<pb:KR4h0143_WYG_270-27a>¶
　　　雨中過山¶
春雲晻靄澗奔渾風雨行人過一村不似家山深竹裏¶
乳鳩啼午未開門¶
　　　寒食逢社賢良飲¶
楊柳無烟江水長鄰家風雨杏餳香逢君共把金陵酒¶
忘却今朝在異郷¶
　　　讀韋蘇州詩¶
掃閣焚香畫巻帷緑槐疎雨夏初時客憂何物能消遣¶
<pb:KR4h0143_WYG_270-27b>¶
一帙蘇州刺史詩¶
　　　西園即事¶
緑池芳草滿晴波春色都從雨裏過知是鄰家花落盡¶
菜畦今日蝶來多¶
　　　東歸至楓橋¶
故人當日送登畿此地停舟醉落暉慙愧臨河舊攀栁¶
尚留青眼看人歸¶
　　　江行¶
<pb:KR4h0143_WYG_270-28a>¶
家家漁網映迴橋春水初生没樹腰客路江南烟雨裏¶
緑蕪芳草恨迢迢¶
　　　蜀山書舍圖¶
山月蒼蒼照烟樹碧浪湖頭放船去隔林夜半見孤燈¶
知是幽人讀書處¶
　　　行樂¶
冠觸花梢露濕衣曉因行樂到南圻日高霧散春江曲¶
緑滿平田雙雉飛¶
<pb:KR4h0143_WYG_270-28b>¶
　　　柳塘飛燕¶
身輕不奈晚多風春盡迴塘落絮空楊柳隂迷三十里¶
畫樓何處巻簾櫳¶
　　　題芭蕉仕女¶
秋宫睡起試生羅閒向芭蕉石畔過怪底早凉欺匣扇¶
夜來葉上雨聲多¶
　　　和王耕雲與愚菴倡和詩二首¶
灌花移石不辭勤苔潤流泉雨後新一塢緑楊雞犬静¶
<pb:KR4h0143_WYG_270-29a>¶
老來欣作太平人¶
欲望城西禮白雲數峰蒼翠晚嶙嶙誰知邂逅東歸客¶
亦是香山社裏人¶
　　　夢余唐卿¶
路隔城臯萬里闗何由得見故人還燈前夢裏匆匆見¶
猿叫楓林月在山¶
　　　過湖南舟中卧作¶
野客分携水店前浪平舟稳稱酣眠午雞啼處前村近¶
<pb:KR4h0143_WYG_270-29b>¶
過盡平湖幾曲天¶
　　　疎竹三禽圖¶
棘枝疎瘦竹枝低三鳥寒多毎並棲月落山空秋夢斷¶
不知誰箇最先啼¶
　　　客舍春暮¶
酒醒閒寫送春詩細雨殘花尚一枝莫向天涯望芳草¶
客愁多似去年時¶
　　　雨中曉卧二首¶
<pb:KR4h0143_WYG_270-30a>¶
井桁烏啼破曙烟輕寒薄被落花天閒人晴日猶無事¶
風雨今朝正合眠¶
香斷牀幃冷未開雨窗寥落滿櫺苔休輕一枕江邊睡¶
抛却腰金換得來¶
　　　晚立西浦渡¶
鬢絲微映釣絲輕水葉驚風細浪生誰見晚凉人立處¶
數株楊柳一蟬鳴¶
　　　江上雨中¶
<pb:KR4h0143_WYG_270-30b>¶
江漲隨漚欲到門濕雲依樹易黃昬幽居常日無來客¶
何况蕭蕭雨滿村¶
　　　過北莊訪友¶
淺水平沙凍鴨眠秋聲和過石橋邉尋君兼得尋詩興¶
野樹江雲欲雪天¶
　　　效香奩體¶
揚州夢斷十三年底事猶存未了縁不見擁鬟簾下立¶
斷腸騎馬過門前¶
<pb:KR4h0143_WYG_270-31a>¶
　　　遊石湖¶
緑楊揺曳蘸湖波鷗鷺頻驚畫舫過白紵歌殘風欲起¶
美人應怯暮寒多¶
　　　刺繡圖和楊孟載¶
翠絲盤葉碧玲瓏小萼花鋪茜縷紅夢裏鴛鴦留不得¶
分明却在繡牀中¶
　　楊基¶
　　　天平山中¶
<pb:KR4h0143_WYG_270-31b>¶
細雨茸茸濕棟花南風樹樹熟枇杷徐行不計山深淺¶
一路鶯啼送到家¶
　　　紅緑蕉二仕女圖¶
兩樹紅蕉隔禁扉曉凉携伴試羅衣金鈴小犬迎人吠¶
應怪秋來出院稀¶
　　　故山春日四首¶
千花萬萼委塵埃只有荼䕷獨自開應是鄰家更零落¶
過牆蝴蝶又飛來¶
<pb:KR4h0143_WYG_270-32a>¶
梨花兩枝春可憐下馬折花山徑邉山中人家改新火¶
隔樹吹來榆柳烟¶
寂寂青山一鳥啼紫藤花落午風微不知刻漏長多少¶
但覺桐隂半日移¶
春來芳草踏成蹊半是車輪半馬蹄多謝清明三日雨¶
舊痕新緑一般齊¶
　　　寄陳惟寅惟允¶
坐有重氈食有魚眼能識字手能書山於秋水船頭看¶
<pb:KR4h0143_WYG_270-32b>¶
家在春波門外居¶
　　　遇史克敬詢故園¶
三年身不到姑蘇見説城邉柳半枯縱有蕭蕭幾株在¶
也應啼殺樹頭烏¶
　　　憶挹翠亭聽歌示徐㓜文余唐卿¶
清歌一曲動梁塵只憶當時淚滿巾何况春歸花落盡¶
眼前漂泊兩三人¶
　　　舟泊南湖有懐二首(并序/)¶
<pb:KR4h0143_WYG_270-33a>¶
　　二月十二日舟泊彭蠡南湖嘴風雨甚寒憶吳中¶
　　是日郡人皆試夾紗衣單羅扇徃范家園看杏花¶
　　入春來此為行樂之首¶
紗衣羅扇一時裁兩兩三三作伴來正是吳中好風景¶
范家園裏杏花開¶
單羅小扇夾紗衣冠子梳頭插翠薇知是范家園裏醉¶
無人不戴杏花歸¶
　　　到江西省看花次韻四首¶
<pb:KR4h0143_WYG_270-33b>¶
青絲茵褥是柔莎白苧衣裳勝綺羅千樹桃花紅一色¶
春光誰道不湏多¶
小小旗亭曲曲䦨禁烟時節未鶯殘便湏連夜燒銀燭¶
莫待他年霧裏看¶
東湖東畔柳枝長滿苑飛花亂夕陽何處祓除兒女散¶
過來流水欝金香¶
生色屏風一靣開輕羅團扇合歡裁深深院落青青柳¶
縱是無花也看來¶
<pb:KR4h0143_WYG_270-34a>¶
　　　鯉魚山阻風天甚寒雨皆成霰¶
江南天氣大無憑草色烟光暖欲蒸向晚鯉魚風乍急¶
盡吹小雨作春氷¶
　　　望武昌二首¶
吹靣風來杜若香離離烟柳拂鷗長人家鸚鵡洲邉住¶
一向開門對漢陽¶
春風吹雨濕衣裾緑水紅妝畫不如却是漢陽川上女¶
過江來買武昌魚¶
<pb:KR4h0143_WYG_270-34b>¶
　　　祁陽道中二首¶
疎烟小雨濕流光愁得楊花不暇狂半晌春晴便飄蕩¶
綴人簾幙上人牀¶
愁紅怨白滿江濵一樹盈盈恰破春正是情多開自晚¶
雨中知有斷腸人¶
　　張羽¶
　　　畫¶
疎散元非用世才日高林户尚慵開為憐湖上青山好¶
<pb:KR4h0143_WYG_270-35a>¶
行到冬青樹底來¶
　　　暮過西疃¶
白水泱泱繞壊堤隔林遥聼夕陽雞閒行每到東邉少¶
為有青山在屋西¶
　　　贈琴士¶
有客夜半來山中横琴坐石彈松風松風曲罷抱琴去¶
落月一聲天外鴻¶
　　　取勝亭感舊¶
<pb:KR4h0143_WYG_270-35b>¶
緑雨微消紫陌塵湖光冷落似無春朱門記得曽遊處¶
楊柳青青不見人¶
　　　寄友¶
客路尋常怨别離况逢秋色倍堪悲一封書到千山暮¶
正是思君獨坐時¶
　　　梅雪軒¶
山如東郭先生里屋似西湖處士家為問軒中清白吏¶
還應比雪比梅花¶
<pb:KR4h0143_WYG_270-36a>¶
　　　小遊仙¶
洞口春泉潄碧沙樓臺彷彿蔡經家赤鸞銜得金盤子¶
擲向窗前樹樹花¶
朝遊碧海不騎魚鳯引霓旌鶴引車吟得歩虛誰觧和¶
歸來閒倩少霞書¶
　　　維陽春晚¶
烟籠柳影亂鶯啼雨濕芹香乳燕飛二十四橋春又盡¶
江南詞客正思歸¶
<pb:KR4h0143_WYG_270-36b>¶
　　　燕山春暮¶
金水橋邉蜀鳥啼玉泉山下柳花飛江南江北三千里¶
愁絶春歸客未歸¶
　　徐賁¶
　　　雨後慰池上芙容¶
池上新晴偶獨過芙容寂寞照寒波相看莫厭秋情薄¶
若在春風怨更多¶
　　　折花背立一美人圖¶
<pb:KR4h0143_WYG_270-37a>¶
綉罷春山出閣遲辛夷花下立多時内園且是無人到¶
不省含羞怕見誰¶
　　　荅楊署令送菜¶
隙地知君手自栽紺芽紅甲雨中開閒居我亦清齋久¶
肯折新葵為送來¶
　　　荅高季迪酒醒聞雨¶
江郭多隂暑到遲夜涼孤枕怯疎帷聼風聼雨尋常慣¶
不似今朝醉醒時¶
<pb:KR4h0143_WYG_270-37b>¶
　　　折蓮子呈孟載¶
落盡紅衣見緑房折來猶帶水雲香柔絲零落芳心苦¶
未及秋風已斷腸¶
　　　月明聼胡琴¶
檀板朱絃出砑聲停杯齊聼月當楹分明自是凉州曲¶
不觧何人最有情¶
　　　題倪雲林竹二首¶
憶君我有淚淋漓正似湘江雨後枝記得秋聲夜同聼¶
<pb:KR4h0143_WYG_270-38a>¶
蕭閒館裏對牀時¶
綺窗晝寂自焚香十日春隂不下堂幾度吟成微醉後¶
興來拈筆寫脩篁¶
　　　送吕管勾¶
客情沙柳共依依隔浦遥山向夕微送别偶當花落後¶
傷心元不為春歸¶
　　　曉發秀州¶
路出雙湖烟樹東舟行長是雨兼風夢囘重有離家恨¶
<pb:KR4h0143_WYG_270-38b>¶
惆悵春寒此夜中¶
　　　揚州僧舍見花有感¶
風遞穠香到水涯幾株桃李映門斜侯家園圃多荒廢¶
不是僧房不見花¶
　　　居龍河寺懷高季迪二首¶
與君長辦酒家錢共結山盟與水縁今夜重思舊遊處¶
一龕閒坐佛燈前¶
竹下幽泉細細流寺閒人去暮烟愁獨憐千里來京客¶
<pb:KR4h0143_WYG_270-39a>¶
腸斷龍河寺裏秋¶
　　　九月十七日聞雁寄董莊¶
晚意秋隂兩不分渚蘆沙竹䕶寒雲雁聲客裏誰先聼¶
愁絶惟應我共君¶
　　　送葉知縣¶
黃葦丹楓葉落時水雲漠漠雁來遲秋風長是身為客¶
已自傷心况别離¶
　　　送張景則歸天台¶
<pb:KR4h0143_WYG_270-39b>¶
浙江東去有名山路逺天台雁宕間我未得遊空悵望¶
是君鄉里喜君還¶
　　陳則¶
　　　題雲林畫¶
落花愁殺未歸人亂後思家夢更頻縱有溪頭茅屋在¶
也應芳草閉深春¶
　　王行¶
　　　題畫¶
<pb:KR4h0143_WYG_270-40a>¶
　高館疎簾晚乍開讀書聲裏故人來山中本自無塵土¶
　催得家僮掃緑苔¶
　　　　題自作畫¶
　高館良宵睡思遲葛巾重著半醺時都將滿抱林泉興¶
　付與閒窗墨半池¶
　　　吕敏¶
　　　　為惠機長老題徐㓜文寫惠山圖¶
　天寒華表鶴歸遲隔世令人起逺思偶見漪瀾堂上畫¶
<pb:KR4h0143_WYG_270-40b>¶
　猶看悟澹巻中詩(㓜文詩籖題悟澹集/漪瀾即惠山堂扁也)¶
　　　錢用壬¶
　　　　題米敷文烟巒曉景¶
　江上亂峰生暮烟隔江遥望水雲連西風戰艦今無數¶
　不見米家書畫船¶
　¶
　¶
御選月日詩巻一百一¶
