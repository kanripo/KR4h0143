# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.036894
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選明詩卷一百六
<pb:KR4h0143_WYG_303-1a>¶
　欽定四庫全書¶
御選明詩巻一百六¶
　　七言絶句六¶
　　　楊榮¶
　　　　子規啼¶
　江天夏夜露氣清山鳥忽作腸斷聲莫道啼多不解意¶
　催人歸去最分明¶
　　　王鏊¶
<pb:KR4h0143_WYG_303-1b>¶
　　　　夜過西虹橋¶
　破楚橋邊步偶停夜船燈火散如星館娃歌舞今何處¶
　留得呉歌與客聽¶
　　　馬中錫¶
　　　　題畫雪景¶
　山人住向水雲鄉一夜雪深三尺强已辦青錢沽酒到¶
　小舟仍喚打魚郎¶
　　　　題戴文進送别圗¶
<pb:KR4h0143_WYG_303-2a>¶
白雲紅樹路悠悠三兩行人古渡頭一向江南一江北¶
不知何地著離愁¶
　　　畫屏紅梅花二首¶
六出瑶花尚未開紙屏先見一枝梅驚囘斗帳羅浮夢¶
恐是仙娥暈酒来¶
羅浮山下月昬黄曾倚春風試淡妝今夜畫屏銀燭冷¶
却啼紅涙濕衣裳¶
　　呉洪¶
<pb:KR4h0143_WYG_303-2b>¶
　　　中秋同明古含虚閣對月¶
滿地江湖鬢欲絲月明風動挂疎枝懷君散步清光裏¶
不似當年對酒時¶
　　呉愈¶
　　　題畫¶
巉崖絶壁一千丈上有孤樹風颼颼道人不顧荷衣薄¶
坐冷一片玻瓈秋¶
　　王弼¶
<pb:KR4h0143_WYG_303-3a>¶
　　　惜梅¶
獨樹牆西老更繁㡬囘相伴月黄昬東風只為芳菲計¶
不道飛花已滿園¶
　　　便面¶
竹裏幽亭是我家門前白水浸平沙釣船順放中流下¶
袖手船頭看浪花¶
　　　書所見¶
水明烟碧萬條絲短岸斜風晚更吹紅面小奴牽白馬¶
<pb:KR4h0143_WYG_303-3b>¶
為誰来繫斷腸枝¶
　　　次韻呉諭徳先生共月庵賞花¶
城市看春總未真縱無車馬亦紅塵醉翁獨有閒風味¶
管領東園樹底春¶
　　　桞中書山水小景次王修撰韻¶
永嘉山色秀成堆曾憶前年訪舊来何處最牽東閣夢¶
一林松影覆春苔¶
　　　次韻荅李拚之二首¶
<pb:KR4h0143_WYG_303-4a>¶
昨夜追歡一鬨堂醉歸山月已無光朝来中酒無人問¶
卧聽春鶯不下牀¶
榾柮爐頭擁薄綿嫩寒㣲雨暮春天不知詩思能多少¶
榆葉梨花已滿前¶
　　　次韻匏庵先生共月庵賞桃花¶
斜月枝頭照返魂先生扶醉倚籬門花應欲識蒼然面¶
莫遣風前絳燭昬¶
　　洪貫¶
<pb:KR4h0143_WYG_303-4b>¶
　　　宫詞二首¶
隔花女伴笑呼名新試宫鞋月下行倦劇歸来更漏永¶
一簾秋水浸桃笙¶
别院笙歌别是春芙蓉屏障隔風塵玉魚金鑰年年在¶
鸚鵡籠中解喚人¶
　　林俊¶
　　　看梅偶成¶
消息東風兩月前西湖索莫老逋仙雪蓬昨夜還扶醉¶
<pb:KR4h0143_WYG_303-5a>¶
移近梅花一處眠¶
　　陳章¶
　　　雨中過匏庵先生園居¶
海月菴前景自清更看疎雨快吟情紅芳落盡還堪賞¶
緑樹黄鸝三五聲¶
　　林榮¶
　　　薊門聞笛¶
冒寒重到薊門遊羌笛嗚嗚起戍樓應有開元遺譜在¶
<pb:KR4h0143_WYG_303-5b>¶
月中三弄小梁州¶
　　盧格¶
　　　遣興¶
莫歎風塵行路難閒過僧舍借花看數聲啼鳥不知處¶
滿地緑陰清晝寒¶
　　侯直¶
　　　夜集送楊君謙¶
馬蹄日日走紅塵自怪㣲官繫此身滄海烟波無限好¶
<pb:KR4h0143_WYG_303-6a>¶
未歸真是不如人¶
　　邵寳¶
　　　客有持寗菴詩至山中者次韻贈之¶
山中十里緑陰長新漲浮浮架石梁賦罷蒹葭掩僧舍¶
午風銷盡佛前香¶
　　　贈錢校書¶
夫椒山前孤草亭水風吹月秋冥冥客来鶴去主人返¶
七十二峯湖上青¶
<pb:KR4h0143_WYG_303-6b>¶
　　　喜晴¶
山行愁雨水愁風兩月風中更雨中今日一帆天送我¶
晴湖如鑑夕陽紅¶
　　喬宇¶
　　　懷張南園¶
六詔山川萬里餘秋来長恨賦離居雁歸不過衡陽去¶
何處逢人好寄書¶
　　　寄劉南垣司空¶
<pb:KR4h0143_WYG_303-7a>¶
江上青山多白雲秋来離思日紛紛别来擬鼓中流棹¶
采得芙蓉一贈君¶
　　王雲鳳¶
　　　送客¶
春濕蒸雲雨欲絲飄飄遊子别離時愁看陌上青青草¶
送盡行人總不知¶
　　儲巏¶
　　　張道士山房(并序/)¶
<pb:KR4h0143_WYG_303-7b>¶
　　正月九日冒雨過張道士碧雲山房蓋别十有五¶
　　年矣剖柑命酒酌予夢鶴小樓追念舊遊凋謝殆¶
　　盡道士今年八十有一而康强如曩時奔走塵途¶
　　者固不如閒居之佚也感歎之餘為賦四絶¶
不到青林十五年長松垂鬛鶴成仙江東舊事慿誰語¶
坐盡銅盤一穂烟¶
芳樹青青二月時林扉衝雨記吾詩紅塵消盡長安客¶
留得雲房老鍊師¶
<pb:KR4h0143_WYG_303-8a>¶
十日連江雨不休雨聲隨處種閒愁搴簾欲待晴時去¶
不為春寒不下樓¶
徙倚詩成午照餘仙家宫府半樓居醉来也有囘仙興¶
自擘黄柑蘸酒書¶
　　　七日寳應有懷¶
湖雨吹風洗暮烟渚禽驚浪逗行船舊時酒伴飄零盡¶
莫怪春愁到客邊¶
　　　古城驛¶
<pb:KR4h0143_WYG_303-8b>¶
野水㣲茫斷岸平㡬家相對掩柴荆不須候吏沙頭報¶
驛站懸知是古城¶
　　　北風¶
一路輕寒二月中水南桃李不曾紅怪来河朔春光晚¶
吹過花時尚北風¶
　　　老米店有感¶
層氷一夕塞河船記得攜家己十年鮭菜燈前誰共飯¶
月明行店一悽然¶
<pb:KR4h0143_WYG_303-9a>¶
　　　黄村¶
梨花半落桞初綿客路題詩憶閬仙莫道長安春已盡¶
歸人猶在暮鐘前¶
　　　過房山¶
秋光著意洗秋山碧浄千峯宛若閒不似春来多變態¶
斷虹殘雨片時間¶
　　　銀冶嶺¶
青濛一徑亂山間簇簇千峯擁翠鬟最恨剛風吹樹裂¶
<pb:KR4h0143_WYG_303-9b>¶
不教倚看暮雲閒¶
山迴水曲自成溪城市初来路欲迷西崦人家尋不見¶
衡門應傍翠㣲棲¶
　　楊循吉¶
　　　百花菴主見訪¶
一春高卧只垂簾説著浮名病又添聞道百花菴可住¶
他時借我讀華嚴¶
　　石珤¶
<pb:KR4h0143_WYG_303-10a>¶
　　　唐宫詞¶
四月笙歌沸苑池瑞蓮花對海棠絲昭容尚記開元日¶
正是宫中蠶老時¶
　　　社日¶
春風簾幕駐晴雲社酒杯深我對君燕子未来花不語¶
緑蕪寒雀共斜曛¶
　　　七夕¶
七月七日風雨多御橋南望水增波鴛鴦自向沙頭宿¶
<pb:KR4h0143_WYG_303-10b>¶
不管牛郎信若何¶
　　　金陵¶
織錦坊前春日明賣魚橋上晚波生城中盡日無絃管¶
時聽漁歌三兩聲¶
　　陸完¶
　　　王元章作墨梅并題長句書其後¶
月落參横興已空鑑湖清淺夜推蓬消磨不盡惟豪氣¶
猶在疎花淡墨中¶
<pb:KR4h0143_WYG_303-11a>¶
　　楊亷¶
　　　題曹憲副采蓴巻¶
三泖秋霖浸四圍水邊未覺露葵稀金盤玉箸長安客¶
㡬箇西風為汝歸¶
　　羅玘¶
　　　紅梅圖為肇和題¶
西湖殘雪候多時却恨前年被雪欺且學杏花紅似錦¶
暫招鳴鳥到南枝¶
<pb:KR4h0143_WYG_303-11b>¶
　　　風泉閣¶
閣外寒泉元自清泠泠慣與夜風争閣中黙聽人何在¶
今日新添一兩聲¶
　　楊子器¶
　　　早朝詩¶
殘月朣朧欲五更禁門候立萬燈明君王静對銅人坐¶
一夜齋宫數漏聲¶
九重天上六龍飛御氣絪緼拂太㣲鳳閣西頭明月在¶
<pb:KR4h0143_WYG_303-12a>¶
清光還照侍臣衣¶
東方曙色未分明玉陛千官接武行華蓋殿開鑾駕出¶
部頭天樂一齊鳴¶
向曙趨朝玉珮和露華滿地濕緋羅更畨奏對銀臺罷¶
聽得西班喚六科¶
仙漏迢遥隔綘霄兩行銀燭照趨朝鼓聲纔歇鐘聲動¶
不放朝官過御橋¶
綵雲飛擁翠華春寒耿疎星照紫宸曉向承天門外望¶
<pb:KR4h0143_WYG_303-12b>¶
過橋多少謝恩人¶
曉風吹動角端旗仗外祥光繞赤墀忽聽殿頭宣内閣¶
獨承宻㫖退朝遲¶
綵雲飛繞鳳凰樓簾捲屏開見玉旒西殿鐘聲朝已落¶
滿天星斗未曾收¶
　　鄒智¶
　　　奉和石齋先生見寄¶
風清月朗蜑船輕到處青天有酒星淼淼畨禺江上水¶
<pb:KR4h0143_WYG_303-13a>¶
㡬畨遷客夢中經¶
大忠祠下聘君家一度登門一看花花裏有禽驚異客¶
倩將青箬換烏紗¶
　　　夜泊馬寧呈胡用晦呉獻臣¶
白舫青簾㡬夜同洞簫聲裏海雲紅百年身世知何處¶
笑倚梅花月正東¶
　　沈周¶
　　　白頭公圖¶
<pb:KR4h0143_WYG_303-13b>¶
十日紅簾不上鈎雨聲滴碎管絃樓梨花將老春將去¶
愁白雙禽一夜頭¶
　　　次天全翁雪湖賞梅¶
少在城中多在鄉尋梅猶抵候朝忙新詩似與梅相約¶
詩到成時梅恰香¶
重巒疊疊水灣灣雪舫尋春醉未還因省玉堂為客夜¶
如今不似夢中山¶
黄帽孤舟且莫催雪山留客好銜杯梅花况是堪題咏¶
<pb:KR4h0143_WYG_303-14a>¶
今夜春城判不囘¶
　　　過聽松鄰房¶
石子橋低細路平未敲門户有僧迎松風最不私人聽¶
行過西家共此聲¶
　　　七月十五日城中晚歸¶
晚郭歸舟急若何市塵猶恐累漁蓑到家覺得曾風雨¶
兩樹芭蕉破葉多¶
　　　送方水雲¶
<pb:KR4h0143_WYG_303-14b>¶
一箇仙舟竹葉風不知南北與西東世人若欲追行跡¶
或在長安酒市中¶
　　　聞楊君謙致仕¶
春官司署儘能閒猶道勞形與病闗身在早朝霜馬上¶
青青殘夢是呉山¶
神武高冠挂急流老人之事少年謀江南四百八十寺¶
處處磨碑待記遊¶
　　　寄宗儒¶
<pb:KR4h0143_WYG_303-15a>¶
秋来懷抱獨無聊雪鬢鬅鬆短莫掻手把芙蓉望江北¶
烟波無奈美人遥¶
　　　題畫¶
草房仍著薜蘿遮地抝林深獨一家只道春風吹不到¶
門前依舊有梅花¶
嫩黄楊桞未藏鴉隔岸紅桃半著花如此風光真入畫¶
自然吾亦愛吾家¶
碧水丹山映杖藜夕陽猶在小橋西㣲吟不道驚溪鳥¶
<pb:KR4h0143_WYG_303-15b>¶
飛入亂雲深處啼¶
臨水人家竹樹中只因孤嶼水船通當門細荇牽㣲浪¶
繞屋藤花落軟風¶
水次人家似瀼西參差竹樹路俱迷溪翁兀兀不出户¶
日午飯香雞正啼¶
獨坐樹根無一事清風滿袖作㣲吟夕陽好在秋水外¶
日閣逺山還未沈¶
　　　杏花¶
<pb:KR4h0143_WYG_303-16a>¶
半抱春寒薄染烟一梢斜露曲牆邊東家小女貪妝裹¶
聽買新花破曉眠¶
　　　客有餉河豚者畫雙玉圖酬之¶
有客来從海上村早朝新喜得河豚齊穿青篾一雙玉¶
侑我田家老瓦盆¶
　　　溪山落木圖¶
溪山落木正蕭蕭野客尋詩破寂寥一路夕陽秋色裏¶
不知吟到段家橋¶
<pb:KR4h0143_WYG_303-16b>¶
　　史鑑¶
　　　夜宿烏鎮有懷同遊諸君子¶
兩兩歸舟晚渡闗孤雲倦鳥各飛還月明烏鎮橋邊夜¶
夢裏猶呼起看山¶
　　　題許子厚扇¶
好山多在石湖西草色新年緑未齊亭子半開修竹裏¶
一簾春雨鷓鴣啼¶
　　　觀書偶成¶
<pb:KR4h0143_WYG_303-17a>¶
竹深門閉亂藤垂隠几觀書欲倦時長嘯不知風起處¶
槐花吹落戲鵞池¶
　　　和汝其通見寄¶
雨後蒲芽緑滿池出門閒望暮歸遲小娃不道人傷别¶
自炙銀簧對月吹¶
　　　為僧朗碧天題扇寄人¶
玉篪峯下雨来時索我閒吟寄逺詩蕉葉滿庭松子落¶
竹林啼鳥荳花垂¶
<pb:KR4h0143_WYG_303-17b>¶
　　　斷橋分手¶
近水人家半掩扉兩山樓閣尚斜暉斷橋無數垂楊桞¶
總被遊人折漸稀¶
　　　口號¶
黄鳥嚶嚶桞絮飛送君無計伴君歸一春買遍金陵酒¶
落盡紅香萬緑肥¶
　　　呉廷暉水榭¶
花蹊桞浪帶囘溪碧簟眠風近鳥啼芰荷出水青青小¶
<pb:KR4h0143_WYG_303-18a>¶
頻語行舟棹過西¶
溪聲到枕驚春夢露氣入簾生夜寒自起開門看明月¶
和花移過曲闌干¶
　　　題僧扇¶
湖水泠泠山日低上方臺殿古城西春遊記得前年事¶
醉卧竹房聽鳥啼¶
　　　湖上暮歸¶
鴨羣呼去水雲空香滴葓花露氣濃僧寺茫茫看不見¶
<pb:KR4h0143_WYG_303-18b>¶
暮煙生處忽聞鐘¶
　　　寄呉鳴翰湖上¶
紅塵不到三山逺家住蓬壺鏡裏天隔浦落花雙屐雨¶
過門流水一溪煙¶
　　崔澂¶
　　　偶題¶
行舟少住更聽歌江上東風吹緑波折取桃花贈離别¶
却憐春色已無多¶
<pb:KR4h0143_WYG_303-19a>¶
　　程慶珫¶
　　　入垓口¶
沙明水碧浄無泥三百灘盤上歙溪兩岸青山春欲暮¶
楝花飛盡竹雞啼¶
　　史忠¶
　　　雜詩¶
二月江南花正開山光欲翠水浮苔緑陰到處還堪賞¶
不厭扁舟日日来¶
<pb:KR4h0143_WYG_303-19b>¶
雨晴江館洞雲歸桑落人家半掩扉好是癡翁真不俗¶
揮毫便作米元暉¶
　　雷鯉¶
　　　題畫¶
細路小橋人獨往落花流水燕飛忙松陰匝地沾衣濕¶
空翠滿身風露香¶
鳥外風煙古寺迴半帆倒挂夕陽来江天物色無人管¶
處處野棠花自開¶
<pb:KR4h0143_WYG_303-20a>¶
古塘秋曉浄烟沙籬落西風菊自花滿目紅塵無著處¶
半簾殘日隔溪斜¶
竹杖芒鞵一徑深小橋晴漲瀉松陰隔江亭子是何處¶
紅葉白雲秋滿林¶
滄江碧浪飛紅葉峭壁孤峯倚斷雲一舸圖書兩知已¶
滿天秋思屬平分¶
　　黄雲¶
　　　蕭齋坐雨感懷書事¶
<pb:KR4h0143_WYG_303-20b>¶
三月琴川四月還虞山佳處儘躋攀曾於拂水巖頭望¶
一搭烟中認玉山¶
殘書徧閲就窻明少暢閒情賴鳥聲斷送春歸花事了¶
一畨細雨緑陰成¶
　　　唐伯虎¶
走馬春城遍緑煙揮金隨處擁嬋娟自家花樣天機杼¶
笑領蓬莱第一仙¶
　　　題畫¶
<pb:KR4h0143_WYG_303-21a>¶
曾躡匡廬五老峯連山雲氣擁長松而今看畫渾相似¶
夢斷開先寺裏鐘¶
　　　雨止¶
滯雨無聊待雨晴依然飽飯聽松聲西風短棹明朝發¶
一路看山直到城¶
　　鄭延¶
　　　懷劉隠君¶
隠君家住秦溪上茅屋蕭然掩薜蘿記得春風曾有約¶
<pb:KR4h0143_WYG_303-21b>¶
扁舟載酒一經過¶
　　　題畫梅¶
羅浮山頭孤月明碧天澹澹參星横玉人歌舞萬籟歇¶
樹杪翠羽飛有聲¶
　　羅燾¶
　　　贈愛山上人¶
古寺高僧意自閒虚堂新構翠㣲間白雲緑樹遥相映¶
愛看當窓雨後山¶
<pb:KR4h0143_WYG_303-22a>¶
　　陳䝉¶
　　　題石田翁贈朱守拙小景¶
野藤刺水竹籬斜落盡東風枳殻花日午不聞茶臼響¶
春城買藥未還家¶
　　　聞笛¶
落盡梅花雪滿庭故園楊桞夢中青羌兒馬上傳来曲¶
今夜闗山月裏聽¶
　　戴冠¶
<pb:KR4h0143_WYG_303-22b>¶
　　　題姚少師畫竹即次其韻¶
北地風高巻塞雲驚沙吹起雁成羣客邊偶寫龍孫譜¶
忘却江南有此君¶
　　方太古¶
　　　題鼓山廨院壁¶
十年寳劒行邊友半夜寒燈夢裏家細雨短墻新佛院¶
小堂香滿荔枝花¶
　　　夜酌清白亭同鄭繼之過黄用光看新竹¶
<pb:KR4h0143_WYG_303-23a>¶
移燈半醉看琅玕夢裏瀟湘月影寒記得題詩傷縹節¶
鷓鴣題斷粉痕乾¶
　　　十五夜飲王敬止園亭¶
客子未歸天一涯滄江亭上聽新蛙春風莫漫隨人老¶
吹落来禽千樹花¶
　　　客散¶
客散書堂秋日涼山風吹雨葛花香竹牀藤簟茶初熟¶
消受山人午睡長¶
<pb:KR4h0143_WYG_303-23b>¶
　　程𤣥輔¶
　　　館邸紀事¶
柴門一月南京雨斗帳半牀西晉書藜杖日晴初出户¶
園林落木已蕭疎¶
　　　舟次京口逢故人¶
相逢一曲酒如澠京口留歡去未能波影滿船煙雨散¶
𤓰洲晚見隔江燈¶
　　沈本初¶
<pb:KR4h0143_WYG_303-24a>¶
　　　送周山人南還¶
東風晴日送餘寒野色山光恣客看立馬春亭勸君酒¶
醉君容易别君難¶
　　朱曜¶
　　　喜雨¶
一犂春雨潤新田小犢還宫老牸眠笑摘園蔬漉村釀¶
夜燈兒女説豐年¶
　　秦奭¶
<pb:KR4h0143_WYG_303-24b>¶
　　　溪橋散步¶
老去觀書興易闌緑陰清晝况多閒杖藜扶我溪橋步¶
看盡湖南十里山¶
　　　龔行儉以扇索畫¶
行過溪橋日欲低緑陰滿地郭公啼㣲風輕颺茶烟起¶
知有人家住水西¶
　　董澐¶
　　　醉漁¶
<pb:KR4h0143_WYG_303-25a>¶
石佛寺前江繞門桞枯祠下花連村何人得似漁郎醉¶
白日青天枕瓦盆¶
　　　月夜舟行¶
野鷗抱夢棲煙渚山月隨舟過水村猶有打魚人未睡¶
共聽更鼓到城門¶
　　史徐¶
　　　宫詞¶
玉樹花枝過雨稀不堪減却小腰圍朝来陡覺香羅薄¶
<pb:KR4h0143_WYG_303-25b>¶
還著團金舊賜衣¶
　　楊中¶
　　　題畫¶
素衣緇盡鬢絲蓬兩脚東華踏軟紅何似儂家江水濶¶
醉眠春雨釣船中¶
　　袁仁¶
　　　漫興¶
不干榮禄息危機茅屋三間老布衣多少長安騎馬客¶
<pb:KR4h0143_WYG_303-26a>¶
故鄉深院鎖重扉¶
　　　暮春有懷¶
花老辛夷萬緑肥草香江岸燕低飛故人竟負看春約¶
回首東風事已非¶
　　王鎰¶
　　　宫詞¶
雨過河光雁影遥銀牀氷簟自秋宵長門楊桞揺殘月¶
報道君王已視朝¶
<pb:KR4h0143_WYG_303-26b>¶
　　康阜¶
　　　有感¶
晚出看花到夕陽歸来猶帶碧桃香王孫不識春光好¶
夜夜鳴絲向曲房¶
　　　感遇¶
燕子樓中人去時落花飛絮繫相思闌干獨倚看明月¶
腸斷春風知不知¶
　　方良節¶
<pb:KR4h0143_WYG_303-27a>¶
　　　題李在畫¶
煙霏壓翠萬峯低樹樹陰濃路轉迷何處人家春不管¶
落花流出小橋西¶
　　楊旦¶
　　　小圃即事¶
池館圍春曲徑通虚簷掩映緑陰中入門頓覺風光别¶
㡬樹桃花隔竹紅¶
　　祝允明¶
<pb:KR4h0143_WYG_303-27b>¶
　　　長途¶
長途只是水連天好景惟應月帶烟獨有流鶯與飛絮¶
見来渾似緑窻前¶
　　　京館聞鶯¶
天風吹出掖垣聲瀏亮緱山午夜笙錯認閶門折楊桞¶
一時飛夢滿江城¶
　　　絶句¶
白眼青天萬里心門前世事正浮沈日斜睡起無聊甚¶
<pb:KR4h0143_WYG_303-28a>¶
獨倚闌干看樹陰¶
　　　夜歸¶
雨洗秋光萬井明風高雲破月㣲生還家莫道長酣寢¶
纔聽雞聲又出行¶
　　　無題¶
亭角樓窻取次慿東風不送笑歌聲山村水郭城西路¶
却放朝雲此處行¶
　　　山窻晝睡¶
<pb:KR4h0143_WYG_303-28b>¶
身在雲房夢亦閒松頭鶴影枕屏間一聲隔谷鳴華雉¶
信手推窻滿眼山¶
　　　三月初峽山道中¶
春陰春雨復春風重疊山光濕翠濛一段江南好圖畫¶
不堪人在旅途中¶
　　　寄謝雍¶
謝家蘭樹有清芬每誦澄江却憶君想得山荘長夏裏¶
石牀眠看度墻雲¶
<pb:KR4h0143_WYG_303-29a>¶
　　　送蘓瑾¶
桞枝不折折梅花帶去呉中舊物華白雪黄雲迷雁影¶
片帆明日是長沙¶
　　　徴明畫草¶
光風輕泛緑迢迢氣暖烟和未盡消想得美人簾底坐¶
月華斜漾翠裠腰¶
　　　小景¶
濃雲壓嶺雨初至宻葉障林風更多只有漁翁能了事¶
<pb:KR4h0143_WYG_303-29b>¶
一枚圓笠半肩蓑¶
　　　絶句¶
忽見銀河水倒傾森森毛髪不勝清悟来只在空山頂¶
卧聽松風夾雨聲¶
　　　雜題畫景¶
江曲柴門日自闗夕陽舟檝斷萍間寒流逺近長如玉¶
流過漁磯便不閒¶
桞風欺水細生鱗山色浮空澹抹銀總道江南風景好¶
<pb:KR4h0143_WYG_303-30a>¶
從来都讓罱泥人¶
花滿百花潭北莊無人同出碧雞坊因風竹葉浮巾翠¶
落地松花上屐香¶
厯亂茅堂草樹深隠居踪跡杳難尋只因獨自攜琴去¶
小荅松篁太古音¶
　　顧清¶
　　　宫體四首次良金韻¶
鳷鵲樓深月到遲倚闌閒弄玉參差侍鬟記得新腔去¶
<pb:KR4h0143_WYG_303-30b>¶
又向花間教雪兒¶
水殿涼多夢易醒昭陽歌吹隔青冥綘紗還有同来伴¶
奉帚金門候曉星¶
領得銀環奈别何更煩同伴畫雙蛾一般昨夜龍池雨¶
偏有垂楊葉上多¶
瑪瑙階邉蛺蜨花玉闌低轉畫廊斜大家近日親經史¶
不向宫門候小車¶
　　　書所見¶
<pb:KR4h0143_WYG_303-31a>¶
垂楊十里拂金堤走馬東来不記誰飛虎兩鞬揺玉帶¶
盤雕雙袖蹙金絲¶
馬首東風吹桞絲碧桃紅杏鬬芳菲遊人不是金丸客¶
説與流鶯莫亂飛¶
　　　出郊¶
小隊黄衫簇絳燈春来㡬度出郊行桃花結子楊花盡¶
只有䕷蕪滿路生¶
　　　涯翁與二汪飲襄陵酒聞清来留一尊見待已¶
<pb:KR4h0143_WYG_303-31b>¶
　　　而盡之賦一醉二首清至首以見示敬和¶
江湖無地著心寛夢襄尊前一笑歡来晚尚餘三日恨¶
春風只得半醒看¶
黄閣歸来緑野寛諸生時得奉清歡呉泉晉水皆名勝¶
正要先生次第看(衆以襄陽為當時第一呉寗菴謂義/興家釀可以敵之靳介菴復以鎮江)¶
(之五加皮為勝/衆論未以為然)¶
　　　題曲水草堂二首¶
曲水村中景最幽也宜杖屨也宜舟白沙翠竹灣灣路¶
<pb:KR4h0143_WYG_303-32a>¶
楊桞芙蓉嵗嵗秋¶
紫蟹行沙菊有霜紅蓮登岸白蓮香何人漫説桃源好¶
便有桃源是異鄉¶
　　　送宋惟徳分教池州¶
池陽風物似長沙第一名山是九華輸與能詩宋文學¶
芙蓉影裏岸烏紗¶
　　　三月卄一日書事¶
只合清江坐釣磯等閒誰遣著朝衣緑陰門巷青繩路¶
<pb:KR4h0143_WYG_303-32b>¶
心逐南雲一片飛¶
小閣垂簾相對紅窄衫低㡌一叢叢歸来有語那能記¶
坐倚東風憶夢中(時初教/内書館)¶
　　秦金¶
　　　落葉¶
半庭黄雜半庭紅萬㸃飛来禁苑東祗愛玉河秋色好¶
不因揺落怨西風¶
　　曹鏷¶
<pb:KR4h0143_WYG_303-33a>¶
　　　菊花¶
霜落天涯草木稀疎花秋晚獨芳菲平生不愛杯中物¶
嬾向西風望白衣¶
　　許天錫¶
　　　晚次安南吕塊站¶
瓊雲歸路正悤悤十里官亭坐晚風何事最闗孤客思¶
數聲啼鳥木綿紅¶
　　李汛¶
<pb:KR4h0143_WYG_303-33b>¶
　　　江上懷釣隠翁¶
向夕蟬鳴疎桞斜烟光鷗外淡江沙潮来月上無人釣¶
落盡西風白藕花¶
　　王良佐¶
　　　九日過九江¶
一舟西下繫垂楊忽值黄花夾岸香逢著故人汪太守¶
九江城裏過重陽¶
　　　舟次¶
<pb:KR4h0143_WYG_303-34a>¶
社公祠前五日雨白馬湖頭三尺潮客子掀篷正無賴¶
隔船何處一聲簫¶
　　　暮渡江¶
沙頭燈火見樓臺黄帽那堪隔岸催舊日風流王博士¶
又吹長笛過江来¶
　　　紅牡丹¶
沈香亭北午風㣲香霧濛濛燕子飛三十六宫春色好¶
大家齊試絳羅衣¶
<pb:KR4h0143_WYG_303-34b>¶
　　許讃¶
　　　窰嶴北海港内青嶼廟¶
山根忽見午烟斜晚稻秋深始著花青嶼廟前潮已退¶
漁舟乗浪下江义¶
　　　首夏¶
隔樹山鳩作伴隨新荷亂貼小盆池楊花墻外渾無力¶
偏是東風著意吹¶
　　　雨晴¶
<pb:KR4h0143_WYG_303-35a>¶
積雨初晴夏氣融鳥聲相和喜南風堦前榴樹纔勻緑¶
忽見枝頭一朶紅¶
　　劉麟¶
　　　山居¶
十年山館始圍牆竹裏開門筍正長但著小車行得過¶
不嫌春露濕衣裳¶
　　劉玉¶
　　　新春漫興¶
<pb:KR4h0143_WYG_303-35b>¶
杖藜門外問浮槎路隔溪南處士家梅子漸肥梔子瘦¶
黄鸝啼盡雨中花¶
　　　蓮花澱¶
平堤一望盡湖光橋北橋南路短長漁父水中圍曲箔¶
行人氷上引拖牀¶
　　　送行¶
日日都門送别離道傍楊桞已無枝西飛白日東流水¶
不放行人住少時¶
<pb:KR4h0143_WYG_303-36a>¶
　　　懷歸¶
鑑湖之水清且漣中有二頃桑麻田故人有約不歸去¶
老却黄花又一年¶
　　戴銑¶
　　　閨情¶
春眠初起軃殘妝倦倚雕闌漫自傷那得花花隨水去¶
為儂傳恨與劉郎¶
　　朱諫¶
<pb:KR4h0143_WYG_303-36b>¶
　　　瑶川新漲同魏海南泛舟¶
草煖風和二月天江南鰕菜不論錢前溪昨夜添新漲¶
一葉中流范蠡船¶
　　　夜坐¶
金爐火盡不聞香銀燭無光春夜長想見落花千萬朶¶
盡隨風雨下池塘¶
　　　寄曾良用¶
㡬度南樓坐夕曛十年消息隔江雲歸来又向江頭别¶
<pb:KR4h0143_WYG_303-37a>¶
只見梅花不見君¶
　　唐錦¶
　　　近山¶
卜得幽居傍翠屏澗泉偏愛枕邊聽曉来嵐氣衝簾入¶
濕透牀頭相鶴經¶
　　唐寅¶
　　　題芭蕉仕女¶
獸額朱扉小院深緑窻含霧静愔愔有人獨對芭蕉坐¶
<pb:KR4h0143_WYG_303-37b>¶
因為春愁不放心¶
　　　送陳憲章¶
僧房酌酒送君行把臂西風無限情此際若為銷别恨¶
兩行紅粉囀春鶯¶
　　　題畫¶
青藜拄杖尋詩處多在平橋緑樹中紅葉没鞋人不到¶
野棠花落一谿風¶
獨木橋邉倚樹根古藤陰裏嘯王孫白雲紅樹知多少¶
<pb:KR4h0143_WYG_303-38a>¶
雞犬人家自一村¶
楊栁陰濃夏日遲村邉高館漫平池鄰翁挈盒乗清早¶
来決輸贏昨日棊¶
雪滿梁園飛鳥稀煖煨榾柮閉柴扉地爐温却松花酒¶
剛是溪頭拾蟹歸¶
紅樹中間飛白雲黄茅檻底界斜曛此中大有逍遥處¶
難説於君畫與君¶
　　　題雲山煙樹圖¶
<pb:KR4h0143_WYG_303-38b>¶
雲山烟樹靄蒼茫漁唱菱歌互短長燈火一村雞犬静¶
越来溪北近横塘¶
　　　贈感慈鄒先生畫¶
騎驢八月下藍闗借宿南州白塔灣壁上殘燈千里夢¶
月中飛葉四更山¶
　　　呈何先生畫¶
青雲閣榭泉聲隔黄葉闗河雁影来别有詩人好懷抱¶
西風雙鬢一登臺¶
<pb:KR4h0143_WYG_303-39a>¶
　　　曉起圖¶
獨立茅門嬾拄笻鬢絲涼拂豆花風曙鴉無數盤旋處¶
緑樹枝頭一綫紅¶
　　　野寺¶
野寺空林落照低㣲鐘烟樹使人迷逢僧只道山門近¶
不覺穿雲又過溪¶
　　　雪景¶
重重樓閣凍雲連烟樹蒼茫帶瀑泉一夜空山千丈雪¶
<pb:KR4h0143_WYG_303-39b>¶
草𤣥人在玉壺天¶
　　　墨菊¶
故園三徑吐幽叢一夜𤣥霜墮碧空多少天涯未歸客¶
借人籬落看秋風¶
　　王守仁¶
　　　用實夫韻¶
詩從雪後吟偏好酒向山中味轉佳巖瀑隨風雜鐘磬¶
水花如雨落袈裟¶
<pb:KR4h0143_WYG_303-40a>¶
　　張琦¶
　　　梨園教曲圖¶
犂花千樹雨初收上苑春風吹未休新製樂章音調澀¶
敕教依舊唱伊州¶
　　都穆¶
　　　次韻邉太常¶
深居休歎食無魚詩思春来説有餘苦愛弄風池畔桞¶
纎條時拂手中書¶
<pb:KR4h0143_WYG_303-40b>¶
　　張鳳翔¶
　　　宫詞¶
社燕花梢翠尾分玉樓斜度語朝曛巻簾忽趁東風入¶
誤落芹泥濕鳳裠¶
玉掻頭綰緑鴉横霧縠氷綃底樣輕簾閉水晶無㸃暑¶
百花亭外度流鶯¶
　　周用¶
　　　秋思¶
<pb:KR4h0143_WYG_303-41a>¶
黯黯湘雲斷九嶷娟娟山月照峩眉西風楊桞渾揺落¶
莫向江亭賦别離¶
　　魯鐸¶
　　　春日書院¶
門巷青苔隔路溪小桃開滿磬池西枕書眠著無人喚¶
花裏東風百舌啼¶
　　　桃溪¶
世路悠悠已倦遊桃溪深處草堂幽東風自解幽人意¶
<pb:KR4h0143_WYG_303-41b>¶
不遣飛花逐水流¶
　　　分水嶺¶
一道原泉却兩支右為湘水左為灕誰知萬里分流去¶
到海還應有㑹時¶
　　王尚絅¶
　　　送白徳明之太原¶
十載高名専百里舊遊山水入新詩雲中樓閣開王屋¶
春水田疇繞晉祠¶
<pb:KR4h0143_WYG_303-42a>¶
　　　范嵩¶
　　　　過太平府有感¶
　滿汀芳草夕陽斜長恨春時不在家昨夜月明鄉夢醒¶
　杜鵑啼上杜鵑花¶
　　　湛若水¶
　　　　送鄭汝高尹黟縣¶
　黟縣縣前江可憐青山四塞上通天長官公暇嗚琴坐¶
　不管桃花開縣前¶
<pb:KR4h0143_WYG_303-42b>¶
　¶
　¶
　¶
　¶
　¶
　¶
　¶
御選明詩巻一百六¶
