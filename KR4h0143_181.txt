# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:42.993660
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選元詩卷七十三
<pb:KR4h0143_WYG_181-1a>¶
　欽定四庫全書¶
御選元詩巻七十三¶
　　七言絶句六¶
　　　周權¶
　　　　埽逕¶
　剥啄無人晝掩門庭花春晩雪紛紛山童不解山翁意¶
　埽破蒼苔一逕雲¶
　　　　晚眺¶
<pb:KR4h0143_WYG_181-1b>¶
　閃閃歸鴉過别林斜陽流水意沉沉數聲樵笛人何處¶
　一路寒山晚翠深¶
　　　　漁翁¶
　轉棹收緡日未西短篷斜閣斷沙低賣魚買酒歸來晚¶
　風颭蘆花雪滿溪¶
　　　　次韻友竹弟南明山¶
　秋深槲葉滿空山飯罷僧袍挂石䦨洗盡十年塵土夢¶
　天風吹瀑落雲寒¶
<pb:KR4h0143_WYG_181-2a>¶
　　　晩渡¶
離離野樹緑生煙灼灼山花爛欲然酤酒人歸春渡寂¶
栁根閒繫夕陽船¶
　　　晚眺¶
翠潤侵衣竹滿闌雨餘爽氣挹西山一聲孤鶴歸何晩¶
帶得閒雲作伴還¶
　　　村居¶
疎竹人家短短牆緑隂深處水村涼山風吹斷巖前雨¶
<pb:KR4h0143_WYG_181-2b>¶
髙樹蟬聲正夕陽¶
　　　白石菴¶
地幽山氣靄空嵐落葉蕭蕭白石菴歸鶴一聲無覔處¶
松梢擎月影毶毶¶
　　　晩棹¶
白水青林蕩曉晴野禽樹底向人鳴東風十幅蒲㠶飽¶
快試淮南第一程¶
　　　雨後¶
<pb:KR4h0143_WYG_181-3a>¶
鳴鳩村暗曉寒天白水交流亂野田落盡殘紅春不管¶
一川風雨閣榆煙¶
　　　邳州¶
百戰殘城古下邳白門樓下草萋萋古來多少英雄恨¶
落月城頭烏夜啼¶
　　　客枕¶
落葉蕭蕭擁石闌轆轤聲斷井花乾夜深天濶風霜𦂳¶
雁落滄江月正寒¶
<pb:KR4h0143_WYG_181-3b>¶
　　哲爾伊爾台¶
　　　題水村隱居¶
四野漫漫水接天孤村林木似凝煙莫言此地無車馬¶
自是髙人逺市㕓¶
　　柯九思¶
　　　宫詞¶
四海昇平一事無常參已散集諸儒傳宣羣玉看名畫¶
先進開元納諫圖¶
<pb:KR4h0143_WYG_181-4a>¶
萬里名王盡入朝法宫置酒奏簫韶千官一色真珠襖¶
寳帶攅裝穩稱腰¶
花明晝錦栁搖絲仙島陪鑾濯禊時曲水畨成飛瀑下¶
逶迤銀漢接清池¶
儒臣春直奎章閣玉陛牙牌報未時仙仗巳回東内去¶
牡丹花畔得圍棊¶
玉椀調氷湧雪花金絲纒扇繡紅紗綵箋御製題端午¶
勅送皇姑公主家¶
<pb:KR4h0143_WYG_181-4b>¶
元戎承命獵郊坰勅賜新羅白海青得雋歸來如奏凱¶
天鵝馳送入宫庭¶
　　　宫詞¶
千巖雨過翠玲瓏太液池邊看彩虹何處蓬萊通弱水¶
儀天殿在畫橋東¶
夜深回步玉䦨東香燼龍煤火尚紅折得海棠無覓處¶
依然遺却月明中¶
　　　題趙松雪畫馬¶
<pb:KR4h0143_WYG_181-5a>¶
沙塲萬里貳師還天馬如雲入漢闗當日丹青誰第一¶
為傳神駿落人間¶
　　　題趙松雪挾彈圖¶
夜合花開晝漏遲王孫遊騎出平堤玉鞭緩策青林下¶
回首風前聴子規¶
　　　題趙松雪春山圖¶
落花飛絮春日閒散策儒林獨往還圖成應對美人語¶
好似西湖西畔山(此記管仲姬/畫睂時語也)¶
<pb:KR4h0143_WYG_181-5b>¶
　　　題文與可畫竹¶
湖州放筆奪造化此事世人那得知跫然何處見生氣¶
彷彿空庭月落時¶
　　　題李遵道畫扇¶
江清地僻野人家門外橋通石徑斜不信東華塵十丈¶
萬山晴雪看梨花¶
　　　題漁父圖¶
黄金不用買驊騮十丈紅塵沒馬頭好買扁舟逐漁父¶
<pb:KR4h0143_WYG_181-6a>¶
一江春雨看浮漚¶
　　　題周文矩畫熨帛士女¶
熨開香霧細裁縫蜀錦呉綾五色濃雲母屏前秋冷淡¶
自將纎手折芙蓉¶
　　　題姚婁東所藏平臺寒林圖¶
古木寒林欲斷魂家山落日近黄昬相從便問桃源路¶
絶頂人行何處村¶
　　　題商集賢畫山水¶
<pb:KR4h0143_WYG_181-6b>¶
山人苔徑散青鞋上有雲煙疊翠崖何處彈琴消白日¶
隔溪修竹繞茅齋¶
　　　題孛息齋畫竹¶
仙客揮毫不可招緑雲猶繞翠蕤飄天風吹醒丹淵夢¶
冉冉青鸞下九霄¶
深宫雨過長苔痕誰憶羊車舊日恩惟有集賢癯學士¶
一枝漫漫記黄昬¶
筆端隨意長清標疎葉生風剪剪飄羸馬城南看新筍¶
<pb:KR4h0143_WYG_181-7a>¶
雨餘初散集賢朝¶
使君弭節毘陵日屏障家家有畫圖何似小窓橫幅好¶
青鸞雙過洞庭湖¶
　　　題錢舜舉畫杏花¶
一枝繁杏逞妖嬈曽向東風楊栁腰金水河邊三十里¶
落紅如雨玉驄驕¶
　　　題張叔厚白描乗鸞仙¶
秦臺縹緲近天涯紅露霏霏隔絳紗蕭史不歸春欲老¶
<pb:KR4h0143_WYG_181-7b>¶
吹簫秪在碧桃花¶
　　　春直奎章閣¶
旋折黄封日鑄茶玉泉新汲味幽嘉殿中今日無宣喚¶
閒捲珠簾看栁花¶
　　　偶成柬匡廬山人¶
月華雲影漾中郊光耀紛紜動翠旓玉笛夜吹山石裂¶
有人騎鶴過三茅¶
　　　玉山書畫樓口占¶
<pb:KR4h0143_WYG_181-8a>¶
紅顔欲醉倚髙樓玉管聲中桂子秋如此江山不歸去¶
泠雲風急卧扁舟¶
　　　姚婁東往玉山因書以寄¶
相逢何事且徘徊澤國桃花岸岸開見説衡陽南去路¶
秋深無雁寄書來¶
　　李裕¶
　　　宫詞¶
宫門煙栁映風蒲别殿交魚給傳符太液池邊下黄鵠¶
<pb:KR4h0143_WYG_181-8b>¶
急宣立本畫新圖¶
　　　送葉審思北上¶
曉際風霆上紫壇夜吹簫管向人聞月明孤鶴三千里¶
知過呉山與越山¶
　　王都中¶
　　　遊北湖¶
畫舟搖曳泛空明滿酌流霞倒玉觥山鳥亦知遊樂意¶
夕陽髙處兩三聲¶
<pb:KR4h0143_WYG_181-9a>¶
　　杜本¶
　　　題吉學士墨梅¶
氷雪肌膚鐵石腸翩翩和月按霓裳臨窓喜見横斜影¶
却有王孫翰墨香¶
　　　題江村圖¶
樹林蓊蔚水縈環知是江南何處山㡬載幽并倦行役¶
按圖欲借屋三間¶
　　　題小景¶
<pb:KR4h0143_WYG_181-9b>¶
秋雲滿地夕陽微黄葉蕭蕭雁正飛最是江南好天氣¶
村醪初熟蟹螯肥¶
　　　題道士許氷壺遊維揚詩卷¶
淮南秋月漾清波照徹氷壺秋氣多二十四橋春似海¶
羨君騎鶴數經過¶
　　焦文炯¶
　　　夜直¶
憶昨停驂便殿西栁溝風軟絮沾泥一彎月子梨花上¶
<pb:KR4h0143_WYG_181-10a>¶
冷浸香雲伴鳥栖¶
　　貢師道¶
　　　黄河道中¶
寳林溪水碧于藍石竹庭柯黛色參落盡梨花寒食過¶
㡬回歸夢繞江南¶
曉渡桃源日未西緑隂村巷轉逶迤菜花籬落飛黄蜨¶
恰似南園雨霽時¶
　　韓性¶
<pb:KR4h0143_WYG_181-10b>¶
　　　鏡湖¶
鴉陳連空木葉疎西風衰栁半平蕪湖山照眼長奇麗¶
不枉千金買畫圖¶
　　　曹娥江¶
隔岸檣竿著暮鴉待舟人立渡頭沙數拳頑石生雲氣¶
一半斜陽有浪花¶
　　　天香閣¶
闌干曲曲亂雲封回首爐峯翠㡬重上界罡風秋萬頃¶
<pb:KR4h0143_WYG_181-11a>¶
銀河開徧碧芙蓉¶
　　　題趙子固墨蘭¶
鏤瓊為佩翠為裳泠落遊蜂試采香煙雨館寒春寂寂¶
不知清夢到沅湘¶
　　陳深¶
　　　小園即事¶
淡黄楊栁著煙輕細草茸茸襯屐行行到水邊心㑹處¶
夕陽一樹杏花明¶
<pb:KR4h0143_WYG_181-11b>¶
　　　南湖史君製暗香湯奇甚賦絶句求之¶
霧閣雲窓深閉春微聞玉杵𢷬清聲𤣥霜秪許雲英見¶
地上詩人渴夢生¶
　　　賦桂山(其人善琴/書大字)¶
小山桂樹碧雲西三疊琴心月未低曲罷便乗蒼鳳去¶
廣寒瓊牓要新題¶
　　　濟南趙君成南使羈留三紀得還其猶子録其¶
　　　遺事求詩為賦一絶¶
<pb:KR4h0143_WYG_181-12a>¶
三十六廻秋月明年年望斷雁南征蘇郎皓首還鄉去¶
媿殺當時李少卿¶
　　篤列圖¶
　　　范文正公書伯夷頌并札卷¶
韓文稱頌伯夷賢黄素真書慶厯年月照明珠還合浦¶
春風長共義庄田¶
　　李懋¶
　　　寄贈華陽洞隱者¶
<pb:KR4h0143_WYG_181-12b>¶
天上神仙白玉扉春雲誰繡六銖衣人間傳得新詩句¶
為有髙僧到紫微¶
句容郭裏望三峯緑翠芙蓉杳靄中安得與君騎兩鹿¶
碧巖深處聴松風¶
　　髙若鳳¶
　　　張戡獵騎圖卷¶
一犬前趨五馬隨赭袍公子跨烏騅壯遊却憶飛狐北¶
正是春秋出獵時¶
<pb:KR4h0143_WYG_181-13a>¶
　　錢良右¶
　　　題鄭所南推篷竹巻¶
南翁髙卧似淵明不種黄花種竹君起挂北堂長見此¶
蒼煙一抹帶斜曛¶
　　陳天錫¶
　　　偶題¶
修竹千竿萬巻書水明沙淨稱幽居春風架上吹殘簡¶
時復晴窓落螙魚¶
<pb:KR4h0143_WYG_181-13b>¶
　　俞希魯¶
　　　題米𤣥暉五洲圖巻¶
雨過郊原曙色分亂山元氣碧氤氲白雲滿案從舒巻¶
誰道不堪持贈君¶
　　孫存吾¶
　　　秋思¶
雁落西風字字沉嫩涼偷入藕花心眼前多少闗心事¶
付與寒蛩徹夜吟¶
<pb:KR4h0143_WYG_181-14a>¶
　　龍仁夫¶
　　　春日即興¶
一夜東風到海棠千桃萬杏不成妝老夫無分穿紅海¶
自拂銅瓶浸錦香¶
二月桃花煖欲然墻南美錦正芊綿底須更覓逃秦叟¶
遶屋春紅即洞仙¶
病來桑扈老媻姍瘦策東風興未闌野菜黄雲山霽雪¶
風光何處不堪看¶
<pb:KR4h0143_WYG_181-14b>¶
枯藤處處領春華遮莫東風顫帽紗㸃破蕪青黄世界¶
一枝香雪小梨花¶
　　　席上作¶
菡萏池邊風滿衣木樨亭下雨霏霏老夫記得坡仙語¶
病體誰禁玉帶圍¶
　　劉詵¶
　　　題明皇並簫¶
青鳥西來太液池霓裳舞影落瑤墀並吹玉管同心調¶
<pb:KR4h0143_WYG_181-15a>¶
惟有姮娥月裏知¶
　　　題張敞畫睂¶
京兆春風到栁枝翠簾縹緲逺山奇梁鴻亦有齊睂樂¶
不要人間黛緑施¶
　　　宿荷花莊¶
晩宿山莊待雨晴夜深雲㺯月痕明茅廬四面溪田遶¶
半是蛙聲半水聲¶
　　　鄰有廢屋乆閉金沙一枝忽穿屋而出衆為驚¶
<pb:KR4h0143_WYG_181-15b>¶
　　　顧然亦竟無一賞者¶
古屋幽花閉不知忽穿碧瓦怒横枝辛勤自致髙堂外¶
却得行人立頃時¶
　　　元日¶
曉街泥淺馬蹄過元日雖隂氣巳和處處桃花如二月¶
東風應比去年多¶
　　　庚午春夏閒居即事¶
老託園林困雪霜橘枝病悴蕙枯黄荼䕷獨擅春風力¶
<pb:KR4h0143_WYG_181-16a>¶
無數新花出短牆¶
門掩薫風小小齋紫薇㡬尺正當堦誰言省掖偏宜種¶
偶落山林亦自佳¶
　　　横石渡候舟有感¶
沙邊一樹誰家李嵗嵗逢渠白作堆滿眼青山衣袂濕¶
又隨春雨過江來¶
　　　題秋日江村圖¶
黄葉秋風趁蹇驢平洲逺嶺雁相呼野舟盡日閒無用¶
<pb:KR4h0143_WYG_181-16b>¶
只與人間作畫圖¶
　　　重涉瀘江¶
渚籬漁網懸秋日山寺人家起夕煙欲共故人評好句¶
微風吹袖水痕圓¶
　　　上巳獨坐¶
蕭然門巷埜人家山鳥行階啄草芽上巳焚香看易罷¶
自衝微雨整幽花¶
　　宋无¶
<pb:KR4h0143_WYG_181-17a>¶
　　　春愁¶
金雁塵香暗鳳弦紅繩風𦂳閣秋千園林寂寞無鶯燕¶
一段春愁是杜鵑¶
　　　春閨¶
閒畫金釵記逺人杜鵑啼血又殘春琵琶絃上無多字¶
近日相思彈不真¶
　　　山中僧¶
雪頂霜睂齒半稀跏趺苔石看雲歸山童埽葉鶴飛起¶
<pb:KR4h0143_WYG_181-17b>¶
狼籍松花滿衲衣¶
　　　唐人四馬巻¶
金銜初脫齒新齊蹄玉無聲赤汗微昨日杏園春宴罷¶
滿身紅雨帶花歸¶
簇仗回來玉勒閒黄門牽向落花間君王不愛長楊獵¶
嘶入春風十二閑¶
霜啼踏月早朝回尾弄紅絲拂紫苔日煖龍池初洗罷¶
尚方聞進御鞍來¶
<pb:KR4h0143_WYG_181-18a>¶
太僕新調試錦韉九重日色照連錢春來興慶池邊路¶
偏稱宫中軟玉鞭¶
　　　山中¶
半嶺松聲樵客分一溪春草鹿成羣採芝人入翠微去¶
丹竈石壇空白雲¶
　　　老馬¶
瘦蹄生入玉門闗病放沙塲戰骨閒歸齕殘芻應有淚¶
將軍頭白戍天山¶
<pb:KR4h0143_WYG_181-18b>¶
　　　老農¶
倩搔背痒坐深村愛説前朝賜帛恩縣帖不來尋社長¶
自攤牛契教𤣥孫¶
　　　老牛¶
草繩穿鼻繫柴扉殘喘無人問是非春雨一犁鞭不動¶
夕陽空送牧兒歸¶
　　　無題¶
花影玲瓏滿繡牀自調緑綺背紅忩惆悵佳期學絃線¶
<pb:KR4h0143_WYG_181-19a>¶
七條哀怨不成雙¶
　　　遊三茅華陽諸洞¶
冠帶寒星帔剪霞步虛去宴玉宸家醉歸却跨青鸞下¶
衝落碧桃無數花¶
玉案清香徹夜焚紫煙成葢覆茅君數聲清磬秋壇霽¶
敲碎遙天一縷雲¶
書滿琅函秘不開雲窓霧閣瑣青苔門前白鹿將麑過¶
定是避秦人引來¶
<pb:KR4h0143_WYG_181-19b>¶
淡染雲霞五色衣杏壇朝罷對花披洞中養隻千年鶴¶
長被仙人來借騎¶
　　　南峯歸雲菴¶
雲伴老僧居翠微老僧應共白雲飛杖藜西去雲東去¶
日暮僧歸雲亦歸¶
　　　春歸¶
釀蜜筒香蜂報衙杏梁泥歇燕成家浮萍斷送春歸去¶
盡向東流載落花¶
<pb:KR4h0143_WYG_181-20a>¶
　　　雪夜有懐¶
雪壓狐裘醉玉京夜聞鼔吹到天明寒窓病起今頭白¶
始聴春蠶食葉聲¶
　　　髮白解嘲¶
呉霜兩鬢早先秋聞道愁多㑹白頭溪上鷺絲渾似雪¶
想應無那一身愁¶
　　　西湖所見¶
緑闌干䕶水鱗鱗蘇小門前柳弄春聴得語聲嬌不見¶
<pb:KR4h0143_WYG_181-20b>¶
隔簾佯喚賣花人¶
　　　宫詞¶
月照芙蓉水殿秋仙韶一曲奏涼州髙皇尚愛梨園舞¶
宣索當年鞠部頭¶
條脫金寒翠袖氷羊車夢裏轆轤聲薰鑪宿得沉香火¶
暖却春纎暖玉笙¶
　　　寒食¶
十日花時九雨風年年百五病愁中春寒不禁香篝火¶
<pb:KR4h0143_WYG_181-21a>¶
紅蠟青煙憶漢宫¶
　　　東風¶
東風吹緑上汀洲染出江南一片愁長到春來問芳草¶
不知何地可忘憂¶
　　　旱鄉田父言¶
疲牛病喘餓桑間碌碡閑眠麥地乾殘稅驅將兒子去¶
豆畦却倩草人看¶
　　　王蠋¶
<pb:KR4h0143_WYG_181-21b>¶
全齊拱手受燕兵義士誰為國重輕七十二城皆北面¶
一時發憤獨書生¶
　　　甘羅¶
函谷闗中富列侯黄童亦僭上卿謀此時園綺猶年少¶
甘隱商山到白頭¶
　　　王介甫¶
投老歸耕白下田青苗猶未罷民錢半山春色多桃李¶
無奈花飛怨杜鵑¶
<pb:KR4h0143_WYG_181-22a>¶
　　　題鄭所南推篷竹卷¶
要寫秋光寫不成愁凝苦竹淡煙横葉間尚有湘妃淚¶
滴作江南夜雨聲¶
　　汪珍¶
　　　城南¶
春隂黯淡蔽人家野水新生尚露沙客子未歸寒食近¶
滿城風雨落梨花¶
　　洪希文¶
<pb:KR4h0143_WYG_181-22b>¶
　　　無題¶
二八當筵舞柘枝東塗西抹賽新奇而今粉暗臙脂冷¶
嬾去飜騰十樣睂¶
　　　幽居¶
柴門掩斷徑生苔坐閱東君㡬往迴看盡牀書無客到¶
殘花風送過牆來¶
投老安閒世味疎深深水竹葺幽居牀頭昨夜風吹落¶
多是經年未報書¶
<pb:KR4h0143_WYG_181-23a>¶
　　　春晴¶
鷓鴣聲歇日曈曨山谷溪橋暖信通花栁村村自生意¶
青鞋布韈逐春風¶
　　袁士元¶
　　　題寒江獨釣圖¶
堪笑江湖㡬釣徒朝來相喚暮相呼秪今風雪䝉頭處¶
回首煙波一箇無¶
　　　題水西軒和府推何徳孚韻¶
<pb:KR4h0143_WYG_181-23b>¶
積雨荒池水欲平軒窓長夏有餘清吟餘一枕滄浪夢¶
卧聴風荷受雨聲¶
　　　上陳達卿架閣¶
金猊香透小窓紗蓮幕歸來日未斜掩却竹扉清晝静¶
呼童汲水更澆花¶
　　　雨中遣懷¶
雲壓低簷雨未收隔林猶聴叫鈎輈詩翁慣作天涯客¶
滴碎空階不解愁¶
<pb:KR4h0143_WYG_181-24a>¶
　　　夏日山居¶
疎簾拂拂颺南薫睡起茶舂隔岸聞蠶老巳收松上雪¶
麥黄初漲隴頭雲¶
　　　暮雨¶
山北寒雲去復還黄昬院落雨珊珊數聲捎入芭蕉上¶
不道愁人獨倚䦨¶
　　　孤梅¶
玉骨氷肌迥不羣羅浮山下㡬黄昬應時桃李知誰在¶
<pb:KR4h0143_WYG_181-24b>¶
月冷霜清欲斷魂¶
　　　水仙¶
醉闌月落金杯側舞倦風飜翠袖長相對了無塵俗態¶
麻姑曽約過潯陽¶
　　趙偕¶
　　　送宗元始和尚之天竺維那¶
覺來何處有鶯鳴寒碧山中正五更遙想髙人思我處¶
霜華月色半窓明¶
<pb:KR4h0143_WYG_181-25a>¶
數聲鐘罷木魚鳴不管桑田㡬變更惟有西來意無限¶
一溪寒玉照人明¶
上人自有荆山玉豈愛驪龍頷下珠楊栁湖邊天未曉¶
偶隨孤棹落西呉¶
　　　題梅¶
老梅枝老花逾妙㡬度相看正眼開不道夜深人正睡¶
一枝隨月上窓來¶
　　陳自新¶
<pb:KR4h0143_WYG_181-25b>¶
　　　瑞跡山¶
雨過山谿生虎跡雲歸巖洞長龍威煙鐘古寺敲殘日¶
樵笛一聲江鳥飛¶
　　　瑞龍寺¶
寺外寒流玉一泓白雲如練挂危層青山遶屋柴門掩¶
只見梅花不見僧¶
　　張天錫¶
　　　岐山八景(録二首/)¶
<pb:KR4h0143_WYG_181-26a>¶
　　　　磻溪風月¶
古溪水暗草荒蕪風嘯山空夜月孤試問泥塗軒冕客¶
不知曽載後車無¶
　　　　寶相晨鐘¶
未到蓮花刻漏殘上方燈火照梅檀豐山月落曹溪樹¶
驚覺僧窓鶴夢寒¶
　　達嚕噶齊¶
　　　開花寺避暑¶
<pb:KR4h0143_WYG_181-26b>¶
行遍東州二十城驛亭猶自候雞聲歸來又上寒沙漠¶
此是雲中第一程¶
　　夏拜布哈¶
　　　㑹景亭¶
欲過淮流此待期玻璃亭下謾題詩歸程却值東風暖¶
正見輕紅半吐時¶
　　和卓¶
　　　題第一山¶
<pb:KR4h0143_WYG_181-27a>¶
獨眺東南第一山丹崖翠壁冷雲間題詩為避元章老¶
且聴泉聲閣筆閒¶
　　李諴¶
　　　棲霞觀¶
太行絶勝在棲霞蒼翠横空四面遮行過清溪松頂暗¶
白雲深處是仙家¶
門外清溪玉一灣屋頭蒼翠四圍山世間底是真仙景¶
若箇能來此地閑¶
<pb:KR4h0143_WYG_181-27b>¶
㡬家墟落煙霞外數頃禾麻澗谷中轉首雲深迷去路¶
恍然身在武陵東¶
樹頭嵐氣鬱氤氲砌下清泉亂石分信步松間凝佇乆¶
晩風吹散一溪雲¶
　　胡巨源¶
　　　留題南趙古廟¶
鱗皴老樹鐵生斑神宇荒涼野壑間地僻無人秋寂寂¶
一川紅影夕陽閒¶
<pb:KR4h0143_WYG_181-28a>¶
　　陳良弼¶
　　　小樓春雨¶
無奈春來雨未休杏腮紅瘦栁睂愁東風不管人憔悴¶
盡日吹寒上小樓¶
　　呉鍈¶
　　　舟中¶
依稀殘夢水聲中落月餘輝入短篷似聴鄰舟催喚起¶
今朝趂得上江風¶
<pb:KR4h0143_WYG_181-28b>¶
　　　斜溝登車次韻¶
買得斜溝小犢車曲轅短策困泥沙何時乞取江南縣¶
春雨初晴學種花¶
　　帖里越實¶
　　　玉望山¶
有約今朝上此峯來時臺殿白雲封棲菴羽客知何處¶
疑是尋芝訪子䝉¶
　　夏嚴中¶
<pb:KR4h0143_WYG_181-29a>¶
　　　題白雉山圖¶
我家茅屋瞰滄流碧樹離離帶逺洲安得故人歸舊隱¶
共看明月楚天秋¶
　　劉平叟¶
　　　題梅¶
孤根鑠雪春猶淺老榦封苔蕊半開絶似西湖停棹處¶
短篷斜過一枝來¶
　　琥璐珣¶
<pb:KR4h0143_WYG_181-29b>¶
　　　羅琴山¶
三尺絲桐月夜彈一聲清響落空山仙翁自歎知音少¶
兩袖天風跨鶴還¶
　　　熈春臺¶
亂峯東去奮蒼龍一水西流走玉虹向日熈春臺上樂¶
年來辜負㡬東風¶
　　呉存¶
　　　雨堤栁色¶
<pb:KR4h0143_WYG_181-30a>¶
南北長堤采蜺連垂楊夾道緑如煙春風賸長絲千尺¶
辦與遊人繫畫船¶
　　　新橋酒斾¶
橋邊翠掩小家樓新釣魚肥酒旋篘可是東風能喚客¶
青帘飛過栁梢頭¶
　　馬紀¶
　　　題海㑹寺¶
薄宦縈人敢暫閑勸農方得到西山深知不及髙僧樂¶
<pb:KR4h0143_WYG_181-30b>¶
終日吟哦碧落間¶
一架荼䕷滿寺庭冬來猶見色青青門前出水未為勝¶
須上微嵐碧翠亭¶
　　金承務¶
　　　過湘溪¶
歸山夜轉亂山間程水橋邊月未殘行到湘溪日初出¶
露華濕滿客衣寒¶
　　董雄飛¶
<pb:KR4h0143_WYG_181-31a>¶
　　　天台山¶
玉立巉岏趾斷崖昔人題此作天台蟠根誰似山頭栝¶
曽見隋唐池館來¶
　　　青蓮山¶
層巒咫尺對青蓮勝日躋攀㑹有縁我與白雲盟巳乆¶
不須更借買山錢¶
　　鄧子實¶
　　　苧溪橋¶
<pb:KR4h0143_WYG_181-31b>¶
日照松梢宿雨乾秋風剪剪作輕寒青林缺處雲山好¶
更過橋西子細看¶
　　翟思忠¶
　　　練湖秋日即事¶
秋色平分上下湖西風獵獵顫菰蒲長山一帶青如染¶
還似六橋煙景無¶
霏霏疎雨練塘秋羨殺沙邊兩白鷗舊有江湖散人約¶
青鞋黄帽去來休¶
<pb:KR4h0143_WYG_181-32a>¶
　　陳邃¶
　　　㢘相泉園¶
亂朶繁莖次第花牡丹全盛動京華紅雲一片春風好¶
便是山中宰相家¶
　　烈哲¶
　　　題所南老子推篷竹圖¶
碧雲夏午楚山冷白雨六月湘江寒南翁筆底得佳趣¶
瀟瀟半壁香琅玕¶
<pb:KR4h0143_WYG_181-32b>¶
　　卜友曽¶
　　　偶成¶
雨過疎篁翠欲流西風吹露泠呉鈎閑庭落下不須埽¶
官况從來淡似秋¶
　　　思歸¶
客子來時菊放秋桃花開遍尚淹留長空雁影北飛盡¶
一夜江聲可白頭¶
　　連綮¶
<pb:KR4h0143_WYG_181-33a>¶
　　　金牙山¶
撐破白雲敻翠環孤峯髙倚北辰閑黎川厯厯憑髙望¶
幾㸃村煙落照間¶
　　郭君彦¶
　　　早春湖上¶
栁牙黄淺不勝春沙暖泥香草色新鸂鶒雙飛湖水闊¶
相思愁殺倚䦨人¶
　　趙景文¶
<pb:KR4h0143_WYG_181-33b>¶
　　　蛾睂亭¶
萬頃秋波浸碧雲豁然心地共寛平我來不學温開府¶
寄語馮夷且莫驚¶
　　常沖¶
　　　與元亮叔靜論學有感¶
秋水芙蓉玉一枝飄然不受俗塵緇植根共恨池塘小¶
正要汪汪萬頃陂¶
草木經霜厭苦辛繁華元不是天真殘枝敗葉凋零盡¶
<pb:KR4h0143_WYG_181-34a>¶
才見從根一㸃春¶
　　　寄叔靜¶
馬上清明南郭别山中長夏幾相思茅齋疎竹生秋意¶
可是良宵對榻時¶
　　趙孟熺¶
　　　杏花¶
三十里花曽躍馬十餘年事謾凭闌榮華巳逐飄風去¶
却向牧童村裏看¶
<pb:KR4h0143_WYG_181-34b>¶
　　何致中¶
　　　山居春暮¶
苦楝吹香栁絮飛杜鵑聲裏夕陽微惜花誰唱留春曲¶
山雨滿簾春自歸¶
　　徐秋雲¶
　　　美人圖¶
玉佩鳴璫照素秋緑雲扶夢下璚樓瀟湘一片芙蓉雨¶
珠箔沉沉不上鈎¶
<pb:KR4h0143_WYG_181-35a>¶
　　顧華¶
　　　即事¶
古樹黄昬帶逺煙瑤臺入夜月當天涼風忽灑庭階樹¶
玉露滴衣人未眠¶
閉門不見故人來翠竹隂隂䕶碧苔小玉自拈檀板至¶
夜深一曲紫雲回¶
　　謝雋伯¶
　　　西湖偶感¶
<pb:KR4h0143_WYG_181-35b>¶
思逺樓西平嶼東㑹昌湖上藕花風水亭隔岸湘簾捲¶
人倚闌干憶謝公¶
　　王份¶
　　　山居襍興¶
扶桑日出曉瞳瞳桃樹花開一線風黄鳥數聲人未起¶
小窓只在碧雲中¶
溪頭雨歇照晴暾起看溪流一夜渾幽鳥數聲山樹碧¶
白雲依舊掩柴門¶
<pb:KR4h0143_WYG_181-36a>¶
山南山北野人家樓上春風吹栁花餵得呉蠶三百箔¶
村村細雨響鏁車¶
早起科頭髮不梳門無俗客稱幽居閑凭石几修文字¶
偶閱仙人相鶴書¶
　　陳虞之¶
　　　送别¶
栁濕征衫曉出闗荒城古雪劒花寒西風漠漠龍山路¶
馬上青山帶醉看¶
<pb:KR4h0143_WYG_181-36b>¶
　　翁葵¶
　　　桐廬舟中¶
十數人家門傍水二三里路地栽桑前溪漁棹歸無數¶
網挂船頭曬夕陽¶
　　陳允文¶
　　　桑樹¶
一年一度代株柯萬木叢中苦最多為國為民甘寂寞¶
却教桃李聴笙歌¶
<pb:KR4h0143_WYG_181-37a>¶
　　　呉子莊¶
　　　　小景¶
　黄塵烏帽五門西萬里風雲入馬蹄頭白歸來春夢醒¶
　綠隂深處聴鶯啼¶
　杖藜日日看芝山山下溪雲共往還昨夜小溪新水漲¶
　釣船流向寺前灣¶
　¶
　¶
<pb:KR4h0143_WYG_181-37b>¶
　¶
　¶
　¶
　¶
　¶
　¶
　¶
御選元詩巻七十三¶
