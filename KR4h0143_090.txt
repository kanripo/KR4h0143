# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:49.829347
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選金詩卷九
<pb:KR4h0143_WYG_090-1a>¶
　欽定四庫全書¶
御選金詩巻九¶
　　五言律詩一¶
　　　蔡松年¶
　　　　閒居漫興¶
　歸田不早計歳月易云徂但要追蓮社何須賜鏡湖簿¶
　書欺俗吏繩墨守愚儒安得如嵇阮相從興不孤¶
　　　吳激¶
<pb:KR4h0143_WYG_090-1b>¶
　　　　窮巷¶
　窮巷無來轍貧家有舊醅窗明憐雪在睡美覺春回菜¶
　甲方齊拆梅花亦半開茅簷鳴好鳥節物莫相催¶
　　　　嵗暮江南四憶¶
　瘦梅如玉人一笑江南春照水影如許怕寒粧未勻花¶
　中有仙骨物外見天真驛使無消息憶君清淚頻¶
　天南家萬里江上橘千頭夢繞閶門迥霜飛震澤秋林¶
　深宜映屋香逺解隨舟懷袖何時獻庭闈底處愁¶
<pb:KR4h0143_WYG_090-2a>¶
吳淞潮水平月上小舟横旋斫四腮鱠未輸千里羮擣¶
齏香不厭照箸雪無聲幾見秋風起空悲白髪生¶
平生把螯手遮日負垂竿浩渺渚田熟青熒漁火寒憶¶
看霜菊艷不放酒杯乾比老垂涎處糟臍箇箇團¶
　　　述懐¶
旅食空彈欽歸休合挂冠煙塵榆塞逺風雨麥秋寒巢¶
燕長如客鳴蛙不屬官柴門江漲到落日下漁竿¶
　　　喜晴和張魯瞻¶
<pb:KR4h0143_WYG_090-2b>¶
原野怳新沐豐隆寧世情鳥歸林靄暝樓射澗虹明春¶
草牛羊逺人家機杼鳴慘舒長有命誰復問隂晴¶
　　　招趙資深拾遺¶
别久貌逾壯道同心更親移居近韋杜相對邈參辰雪¶
少似饒客鳥喧知得春歸期淹幾日莫厭馬蹄頻¶
　　　同兒曹賦蘆花¶
天接蒼蒼渚江涵裊裊花秋聲風似雨夜色月如沙澤¶
國幾千里漁村三兩家翻思杏園路鞭裊帽簷斜¶
<pb:KR4h0143_WYG_090-3a>¶
　　　國公女生日席上命賦¶
雪射瑤堦月春回玉女扉雲中三秀草石上六銖衣酒¶
熟鵝兒色身輕燕子飛客槎還汎斗誰解卜搘機¶
　　　早春¶
寂寂重寂寂出門春草齊晚芳猶著樹江漲欲平溪山¶
暝有時雨村深何處雞逺山緣底恨故作傍人低¶
　　宇文虚中¶
　　　過居庸關¶
<pb:KR4h0143_WYG_090-3b>¶
奔峭從天拆懸流赴壑清路回穿石細崖裂與藤爭花¶
已從南發人今又北行節旄都落盡奔走愧平生¶
　　　晚宿耀武關¶
山與煙雲暝溪兼冰雪流寒枝啼秸鞠煬室聚咿嚘此¶
日征行困何時喪亂休尚矜爭席好無復舊鳴騶¶
　　　安定道中¶
落日塵埃壯隂風天地昬牛羊爭隘道鳥雀聚空村跛¶
曵傷行役光華誤主恩未甘遲暮景伏櫪意猶存¶
<pb:KR4h0143_WYG_090-4a>¶
　　　嵗寒堂¶
洞戸延淸吹庭除貯緑陰不隨風月媚肯受雪霜侵潤¶
入珠泉爽聲傳玉帳深主人留勝賞同此歳寒心¶
　　　和髙子文秋興二首¶
沙碧平猶漲霜紅紛已多駒年驚過隙鳬影倦隨波散¶
步雙扶老棲身一養和羞看使者節甘荷牧人蓑(養和/几名)¶
揺落山城暮棲遲客館幽葵衰前日雨菊老異鄉秋自¶
信浮沉數仍懷顧望愁蜀江歸棹在浩蕩逐春鷗¶
<pb:KR4h0143_WYG_090-4b>¶
　　　又和九日¶
老畏年華短愁隨秋色來一持旌節出五見菊花開强¶
忍𤣥猿淚聊浮綠蟻杯不堪南向望故國又叢臺¶
　　　中秋覔酒¶
今夜家家月臨筵照綺樓那知孤館客獨抱故鄉愁感¶
激時難遇謳吟意未休應分千斛酒來洗百年憂¶
　　髙士談¶
　　　將赴平陽諸公祖席分韻作¶
<pb:KR4h0143_WYG_090-5a>¶
灞橋波似箭南浦草如裙此夜燈前淚他年日暮雲醉¶
和醒一半悲與笑相分莫作陽關疉愁多不忍聞¶
　　　秋興¶
鼓角邊城暮關河古塞秋淵明方止酒王粲亦登樓揺¶
蕩傷殘歳棲遲憶故丘乾坤尚傾仄吾敢歎淹留¶
　　　不眠¶
不眠披短褐曵杖出門行月近中秋白風從半夜清亂¶
離驚昨夢漂泊念平生淚眼依南斗難忘去國情¶
<pb:KR4h0143_WYG_090-5b>¶
　　　秋晚書懐¶
肅肅霜秋晚荒荒塞日斜老松經嵗葉寒菊過時花天¶
闊愁孤鳥江流憫斷槎有巢相喚急獨立羨歸鴉¶
　　　早起¶
曉起先烏鵲愁多竟不眠風霜嚴塞草星月淡秋天落¶
葉親攜帚垂瓶自汲泉禁門朝萬馬魂斷憶當年¶
　　　春日¶
遲日回輕暖東風埽積隂客愁眉上見春意栁邊尋健¶
<pb:KR4h0143_WYG_090-6a>¶
犢躬耕計歸鴻去國心醉鄉如可隠㑹放酒杯深¶
　　孫九鼎¶
　　　甄莊三藏眞身(三藏來中土時其師授記謂當/逢甄而住殁後三百年見夢於)¶
　　　(白氏出/地中)¶
生自龜兹國來從大業年縁甄駐飛錫夢白出重泉鐵¶
石亦有毁筋骸何尚全應知待彌勒萬刼庇山川¶
　　王仲通¶
　　　送客¶
<pb:KR4h0143_WYG_090-6b>¶
措足疑無地捫心幸有天故人成邂逅殘喘見哀憐落¶
日驚魂外孤雲淚眼邊西歸萬里夢今夕到君船¶
　　邊元鼎¶
　　　暮鐘¶
落日行人斷深秋暝雨殘一聲煙樹外千里暮山寒倦¶
鳥方知止哀猿冷不安蕭蕭風葉下時與野僧還¶
　　張斛¶
　　　沙邊¶
<pb:KR4h0143_WYG_090-7a>¶
晚雨漲平堤沙邊獨杖藜長風催鴈北衆水避潮西楚¶
客相逢少吳天入望低故園無路到春草自萋萋¶
　　　東川春日¶
巴蜀三年客江湖萬里情滄波何處盡歸棹幾時行世¶
態浮雲變春愁細草生羣山遮望眼片月上髙城¶
　　　巫山對月懐湖外親友¶
衆壑斂新雨孤舟増暮寒巫山今夜月湘水幾人看不¶
得臨湖醉惟愁下峽難雙魚憑寄逺尺素勸加餐¶
<pb:KR4h0143_WYG_090-7b>¶
　　　盧臺峭帆亭¶
髙秋客未還何處望鄉關喬木蒼煙外孤亭落照間雨¶
晴山覺近潮滿水如閒目斷峒陽路歸雲不可攀¶
　　　高寺¶
髙寺鳴鐘後孤舟落鴈邊已知歸徑晚故就上方眠石¶
峻溜聲急月髙松影圎明朝下煙靄迥首阻清川¶
　　　寓中江縣樓¶
武江斜轉石文岫獨參天(江曰𤣥武/山曰文達)綠漲他山雨青浮¶
<pb:KR4h0143_WYG_090-8a>¶
近市煙松薪炊白粲水蔓繫紅鮮自喜飄蓬跡安居過¶
兩年¶
　　　仙門驛聽泉¶
一亭圍古木雙磵㵼清流行到雲山暮臥聞風雨秋客¶
塵何日浣病渇此時瘳歸去南溪上輕舟細浪浮¶
　　　海邊亭為浩然賦¶
夙有滄洲趣雲扃夢幾回臨深疑地盡望逺覺天開月¶
湧冰輪出濤飛雪陣來無機同海客鷗鳥莫相猜¶
<pb:KR4h0143_WYG_090-8b>¶
　　馬定國¶
　　　客懷¶
結髮遊荆楚勞心惜寸隂草長春徑窄花落曉煙深穀¶
旱惟祈雨年饑不問金三齊雖淡薄留此亦何心¶
　　　送王松年之汶上¶
去去東平道飛轅不可攀地隣邾子國天近穆陵關問¶
俗徴前事移家卜好山溪堂醉花月春興幾時還¶
　　　雨晴離開化寺¶
<pb:KR4h0143_WYG_090-9a>¶
澗谷流秋水樓臺入暮寒連城遭雨積一日得泥乾利¶
劒青鯊室名駒白鐵鞍回頭棲隠地風樹響珊珊¶
　　劉著¶
　　　渡遼¶
身隔遼東渡心懐冀北羣㑹歸蘇屬國却憶范將軍風¶
陣横秋鴈雷聲吼夜蚊方言莫相笑唐梵本殊分¶
　　　病中言懐呈韓給事¶
潦倒淮山客金臺五見秋退飛嗟宋鷁畏暑甚吳牛問¶
<pb:KR4h0143_WYG_090-9b>¶
疾憐摩詰分曹類子猷自慚無補報只合隠林丘¶
　　趙亮功¶
　　　甘露寺¶
鄭南峰下寺泉石間疎篁飛雨度山閣閒雲生野塘簷¶
前松子落㕑際柏煙香别後聞鐘磬山陰空夕陽¶
　　姚孝錫¶
　　　睡起¶
睡起日侵牖開軒遥見山曉風吹臘盡芳草惹春還煙¶
<pb:KR4h0143_WYG_090-10a>¶
暖鶯遷谷雲低鴈渡關衰年人事減遇酒得開顔¶
　　　閒居¶
無客訪衰殘柴門盡日關躭書真是癖惜酒近成慳苔¶
徑行搜句茅簷臥看山却嫌明鏡裏偏照鬢毛斑¶
　　　次韻秋興¶
老畏年光速愁添旅夢多西風著梧竹歸思入煙波夜¶
永憑詩遣顔衰得酒和故溪千樹栁誰復曬漁蓑¶
　　　次韻李相公偶成¶
<pb:KR4h0143_WYG_090-10b>¶
簾鳥喚歸夢竹風追夕凉感時空有淚却老分無方流¶
水依山白孤雲帶日黄無人共尊酒散髪臥藜牀¶
　　　用峯山舊韻二首¶
信步西風寺窮幽未覺賖松根纒石瘦雲磴出巗斜思¶
爽餘三唱詩成自一家空餘幾兩屐不踏渡溪槎¶
春水上堤沙春晴散望賖衰年花近眼久客夢還家映¶
日孤鴻沒迎風雙燕斜平生江海意早晚送浮槎¶
　　　寄田朝散善輔¶
<pb:KR4h0143_WYG_090-11a>¶
粉署標名舊山城識面新青雲摧勁翮空谷滯幽人世¶
路謀身拙心田育徳醇久要知可卜傾蓋已情親¶
　　　春日書懐¶
雲散交情薄棊翻世態新山容猶帶臘鳥語已回春節¶
物驚心遽丘園入夢頻東風如解語端笑未歸人¶
　　施宜生¶
　　　社日¶
濁澗迴湍激青煙弄晚暉縁隨春酒熟分與故山違社¶
<pb:KR4h0143_WYG_090-11b>¶
鼓喧林莽孤城隠翠微山花羞未發燕子喜先歸¶
割少詼諧語分均宰制功靈祗依古樹醉叟昵村童萬¶
里開耕稼三時順雨風行春從此樂著意酒杯中¶
　　朱自牧¶
　　　對雪¶
寂寂袁安舎柴門雀可羅青氊無舊物黄竹有新歌罷¶
飲瓢仍棄供吟筆旋呵殷勤埽荒徑尚憶子猷過¶
　　李晏¶
<pb:KR4h0143_WYG_090-12a>¶
　　　贈燕¶
王謝堂前燕秋風又送歸向人如惜别入戸更低飛海¶
闊迷煙島樓高近落暉不知從此去幾日到烏衣¶
　　　通州道中¶
冉冉年華老飄飄客路難塵埃山色斷雲霧日光寒念¶
逺心先折孤吟鼻亦酸平生江海意潦倒愧儒冠¶
　　　遊龍門回投超化寺¶
還邀二三子共到鑿龍逰冷壑泉初動春巗氣欲浮竹¶
<pb:KR4h0143_WYG_090-12b>¶
藏深崦寺人渡晚川舟始覺山風急歸鞍不自留¶
　　　題海㑹寺以禪房花木深五字為韻得花字¶
地僻人行少溪深路趂斜解鞍投翠篠倚杖問黄沙石¶
罅㳙流水林梢秀晚霞此心機盡矣何必染衣花¶
　　趙慤¶
　　　蜀山曉發¶
曉發蜀山道山深人自迷殘星數徽小斜月一梳低隔¶
舍繰車響遥林杜宇啼區區事行役何日得安栖¶
<pb:KR4h0143_WYG_090-13a>¶
　　　寒齋雪中書呈許守¶
翦水作花開紛紛天上來聲清偏傍竹豔冷欲欺梅積¶
潤滋牟麥餘膏丐草萊窮閻休歎息數日是春回¶
　　蔡珪¶
　　　飲陳氏第代主人留客¶
風定息林葉雨晴開夕陽停歌方待月插羽且傳觴文¶
舉客常滿次公醒亦狂更闌君莫去促席就新凉¶
　　　寄通州王倅¶
<pb:KR4h0143_WYG_090-13b>¶
長夏少人事官閒簾戸深枕涼秋入夢林宻翠交隂適¶
俗非吾事謀閒遂此心絶交吾豈敢覔句識知音¶
　　　出居庸¶
亂石妨車轂深沙困馬蹄天分斗南北人問日東西側¶
脚柴荆短平頭土舍低山花兩三樹笑殺武陵溪¶
　　劉汲¶
　　　慶州回過盤嶺宿義園¶
隨馬雨不急催人日欲晡山從林杪出路到水邊無拘¶
<pb:KR4h0143_WYG_090-14a>¶
縛嗟微宦﨑嶇走畏途村家應最樂雞酒夜相呼¶
　　　到家¶
三載塵勞慮翻然盡一除園林未揺落庭菊正扶疎遶¶
屋看新樹開箱撿舊書依然故山色瀟灑入吾廬¶
　　喬扆¶
　　　凌虛堂¶
木暗蒼煙合池荒碧草深髙臺平竹杪幽徑入花隂奔¶
走成何事登臨慰此心晚凉山更好風處一披襟¶
<pb:KR4h0143_WYG_090-14b>¶
　　郝俁¶
　　　七月十五日夜顯仁寺東軒對月¶
野迥雲歸盡山高月上遲暗螢依露草驚鵲遶風枝素¶
影隨波逺新凉與酒宜中秋更有味試為卜歸期¶
　　　次仁甫韻¶
渺渺横煙渚凄凄挂月村酒非鄰舍取詩復故人論世¶
態烏棲屋生涯雀在門西山却多思松雪動吟魂¶
　　　題温容村寺壁¶
<pb:KR4h0143_WYG_090-15a>¶
草樹醒朝雨烏鳶快晚晴山光自明潤野氣亦凄清茗¶
椀閒中味紋楸靜裏聲此懐能自適未要縳簪纓¶
　　　晚過壽寧¶
稻壠分碁局松門入畫圖牛羊歸自急鷗鷺宿相呼落¶
日低青嶂高風起暝途歸僧上煙靄回首愧區區¶
　　　攬秀軒¶
寺得新遊處軒餘舊賦詩山川蒲子國松柏晉侯祠行¶
止非人力登臨且歳時道人應笑我眞負鹿門期¶
<pb:KR4h0143_WYG_090-15b>¶
　　　三月望日次邊徳舉攬秀軒¶
水遶千家邑山圍一席天桑麻新雨露檜柏老風煙夢¶
後餘芳草愁時更杜䳌亦知推不去端用得忘年¶
　　馮子翼¶
　　　和張浮休舊韻¶
嫩水籠篁碧新霜染樹紅石潭沉曉月山雨暝秋空燈¶
火吟窗下關河醉眼中西風喚張翰南望思何窮¶
　　　小圃茅亭新成¶
<pb:KR4h0143_WYG_090-16a>¶
榆栁清隂下茅亭近水湄抵簷栽美竹横榻賦新詩朴¶
陋從人笑栖遲止自怡嵗寒天地肅松雪有心期¶
　　劉仲尹¶
　　　秋盡¶
利禄蝸涎壁年華蟻夢槐秋隨庭樹老寒逐鴈聲來養¶
性論三適分愁詠七哀閉門人客少書籍遶牀堆¶
　　　晚隂¶
歳澇饒秋雨雲寒結暝隂晚芳留凍蝶疎木立飢禽閒¶
<pb:KR4h0143_WYG_090-16b>¶
覺交游減衰從老病尋安眠恐徼倖底用說初心¶
　　王遵古¶
　　　過太原贈髙天益(天益能/作大字)¶
遼海渺千里風塵今二毛心雖如筆正官不稱才高筦¶
庫非君事山林必我曹相期老鄉國拂石弄雲璈¶
　　桑之維¶
　　　白髪¶
白髪近年見十中三兩莖半因愁儧出多為病添成梳¶
<pb:KR4h0143_WYG_090-17a>¶
裏有時落鑷餘還又生老知無可避何處是功名¶
　　党懐英¶
　　　宿宣灣¶
清潁去無極悠悠楚甸深人家半臨水村徑曲穿林積¶
雨猶行潦荒煙易夕隂夜涼淮浦月寂寞照邊心¶
　　　奉使行高郵道中¶
細雪吹仍急凝雲凍未開牽閒時掠水㠶飽不依桅岸¶
引枯蒲去天將逺樹來行舟避龍節處處隠漁隈¶
<pb:KR4h0143_WYG_090-17b>¶
　　　送髙智叔歸濟南¶
巳作西溪約還為汶上行漂流知分際㑹合見平生旅¶
枕勞歸夢家山入去程空齋桃李月寂莫照清明¶
　　　濰密道中懐古¶
十二全齊勢興亡俯仰中地傾濰水北山斷穆陵東破¶
塚餘殘甓荒蹊足轉蓬燕齊舊懸隔不接馬牛風¶
　　　過棠棃溝¶
地僻人煙少山深澗谷重坡陁下長坂迤邐失諸峯問¶
<pb:KR4h0143_WYG_090-18a>¶
俗知懐土聽歌識相舂幾家茅屋外田畝自衡從¶
　　　次文孺韻¶
病眼花生紙羇懐棘遶牆挑燈簷溜急到枕漏聲長響¶
徹雞塒曙寒迎鴈背霜凄凉三徑菊無夢到壺觴¶
　　劉迎¶
　　　秋郊馬上¶
故壠松楸暗空城草棘荒數峰横鳥道一徑繞羊腸桑¶
葉露仍沃稻花風已香兒時十年夢懐舊一悲涼¶
<pb:KR4h0143_WYG_090-18b>¶
　　　海上¶
潮蹙三山島煙横萬里沙蜃樓春作市鼉鼓暮催衙一¶
曲水仙操片帆漁父家安期定何處試問棗如𤓰¶
　　　秋郊¶
秋水四五尺暮山三兩峯浮雲白毫相落日紫金容蓑¶
笠前村笛樓臺古寺鐘殷勤小平逺圖畫記渠儂¶
　　　代人憶舊¶
緩步素絲障㣲吟紫綺裘醉便風側帽歌愛月明樓犀¶
<pb:KR4h0143_WYG_090-19a>¶
軸題春恨銅荷滴夜愁風流十年夢燈火漫揚州¶
　　　題雪浦人歸圖¶
亂日寶花雨過眉斑竹笻挐音迎畫鷁喜態動烏龍水¶
鏡千江月風琴萬壑松遥知永今夕情話得從容¶
　　王庭筠¶
　　　書西齋壁¶
世事雲千變浮生夢一塲偶然攜拄杕來此據胡牀有¶
雨夜更靜無風花自香出門多道路何處覔亡羊¶
<pb:KR4h0143_WYG_090-19b>¶
　　　秋郊¶
瘦馬踏晴沙㣲吟度隴斜西風八九月疎樹兩三家寒¶
草留歸犢夕陽送去鴉隣村有新酒籬畔看黄花¶
　　王琢¶
　　　和張仲宗雪詩不用體物諸字¶
天人應卜嵗出此當佳占舞巧穿幽隙堆寒壓短檐閒¶
門誰擁篲醉館自開簾比興非無物詩人正避嫌¶
　　趙渢¶
<pb:KR4h0143_WYG_090-20a>¶
　　　郊外¶
迥野饒秋色髙臺半夕陽鷗眠沙渚靜鳥沒嶺雲長薄¶
宦違幽興浮生更異鄉歳華成白首丘壑愈難忘¶
　　　貢院中懐山中故居¶
歳晚西溪路誰過舊草堂苔紋侵柱礎竹色度隣牆白¶
首光陰疾青山意緒長相思老兄弟夜夜夢還鄉¶
　　　貢院聞雨¶
燈暗風翻幔蛩吟葉擁牆人如秋已老愁與夜俱長滴¶
<pb:KR4h0143_WYG_090-20b>¶
盡堦前雨催成鏡裏霜黄花依舊好多病不能觴¶
　　　九日懐尹無忌¶
茅屋秋蕭索幽居盡日閒碧雲看欲暮逺客幾時還書¶
劒成何事風塵只强顔思君千里夢夜夜到燕山¶
　　　秋郊晚望¶
桃竹猶堪杖幽尋興頗嘉池荷能幾葉籬菊不多花地¶
拆成龜兆林枯出犬牙村農慶豐嵗社鼓已三撾¶
　　　元日¶
<pb:KR4h0143_WYG_090-21a>¶
馬上逢元日東風送客愁滹沲春水渡瀛海夕陽樓雪¶
照潘郎鬢塵侵季子裘勞生已强半更欲玷清流¶
　　　過良鄉縣學¶
儒宫宜地僻竟日有餘清殿古碑仍在庭空草自生風¶
髙時脫木雲重欲摧城客興已瀟灑秋堂更雨聲¶
　　　和詵上人雪詩¶
貧巷仍飛雪空庭迥絶塵照窗疑不夜著樹忽驚春枕¶
冷夢魂短山明天宇新賦詩分氣象定有灞陵人¶
<pb:KR4h0143_WYG_090-21b>¶
　　　澗上¶
逺徑留殘照疎林出小園山川半豺虎歳月且琴尊杜¶
老新雞柵龎公舊鹿門不才眞忝竊人道典刑存¶
　　　新涼¶
頗覺小眠快便知秋意真清風論世舊老圃得時新移¶
竹觀君子翻書訪古人可人陶靖節隨意葛天民¶
　　路鐸¶
　　　書州驛壁¶
<pb:KR4h0143_WYG_090-22a>¶
雉堞俯已見羊腸行尚難炊煙界沮水老木識橋山畤¶
廢無人弔臺高有鳥還客懐秋館雨未老鬢先斑¶
　　　雨中¶
月翳有時吐風薫俄自清雲迴暑天影雨進夜窗聲眠¶
聽㕘天籟神游得化城覺來還故處飢鼠撼燈檠¶
　　　輞川¶
畫圗風景是亭榭歳年非秋色半黄落人煙深翠微暗¶
溪魚得計杳靄鳥忘機觸物增惆悵吾盧早晚歸¶
<pb:KR4h0143_WYG_090-22b>¶
　　　汴梁公廨西樓¶
雲態看來變簷隂坐次移一蟬吟未了雙鳥去何之薄¶
宦槐安夢浮名劒首炊安心原有法遣興可無詩¶
　　　風閣¶
河山陳檻外象緯挂簷牙微吹來千里清音散萬家坐¶
深忘畏日飲久失餘霞賢守後民樂歌工盧水涯¶
　　尹無忌¶
　　　游同樂園¶
<pb:KR4h0143_WYG_090-23a>¶
晴日明華搆繁隂蕩綠波蓬丘滄海逺春色上林多流¶
水時雖逝遷鶯暖自歌可憐歡樂極征鼓散雲和¶
　　周昂¶
　　　早起¶
覆斗臨霜閣號鐘滿夜城飛揚他日事去住此時情文¶
字工留滯塵沙管送迎百年今已半凜凜畏虚生¶
　　　曉望¶
曉樹雲重隠春城日半隂蒼茫塵土眼恍惚嵗時心流¶
<pb:KR4h0143_WYG_090-23b>¶
落隨南北才華閱古今柴荆生事窄寧憶二疎金¶
　　　羇旅¶
羇旅情方慘暄寒氣尚膠谷風連逺陣原樹鬱春梢要¶
路嗟何及浮名久已抛百年麤飯在真欲事誅茅¶
　　　早春¶
小雪寒仍在煙花意巳深老侵長路鬢春蕩故園心幸¶
可追沂詠何勞費越吟微躬應自愛莫作愧千金¶
　　　雪¶
<pb:KR4h0143_WYG_090-24a>¶
小雪暮能繁愁雲久更昬細燈寒出戸欹樹老當軒竹¶
葉舊時釀梅花何處村賦詩空入夜愁絶與誰論¶
　　　夜¶
門巷溪聲爽衣裳夜氣蘇地清林影散月靜桂花孤左¶
省詩頻詠南樓興不辜關山冰雪裏何處覔天隅¶
　　　獨酌¶
渺渺清溪闊悠悠弱藻沈客衣臨水靜鳥影過船深暫¶
把魚竿坐因知靜者心滄洲高興動巢父可東尋¶
<pb:KR4h0143_WYG_090-24b>¶
　　　秋夜¶
髙閣鐘初殷層城月未光淨空含宇大臥斗帶星長暗¶
覺巢烏動清聞露菊香誰家砧杵急應怯暮天涼¶
　　　鵲山¶
西征疲短服北望慘衰顔再宿殊雞舎相看獨鵲山旆¶
沾新雨過鳥逐暮雲還白首瞻星漢何時鼓角閒¶
　　　望山中松¶
地險蟠根古人稀小徑消雨皴開白雪風響入青霄未¶
<pb:KR4h0143_WYG_090-25a>¶
畏斧斤逼惟愁霹靂燒解鞍那避逺冷色故相招¶
　　　晚步¶
鬱鬱孤城隘飄飄絶塞游短衣忘逺步高興㑹清秋白¶
水深樵谷黄雲古戍樓居人半裘毯横管莫生愁¶
　　　晚望¶
疉嶂何時出荒城落日低音書雲去北烽火客愁西鷹¶
隼乘秋擊狐狸倚暮啼吟詩且排悶佳句敢攀躋¶
　　　對月¶
<pb:KR4h0143_WYG_090-25b>¶
月近天河白秋深夜氣清蛛絲時隠見兔杵正分明欹¶
帽中宵落孤舟幾處行清風殊未發樹穏鵲休驚¶
　　　促織¶
促織來何處秋風暗與期苦吟人不解多恨爾如知獨¶
枕難安夜寒衣欲及時淩晨攬青鏡一半已成絲¶
　　　溪南¶
小徑通沙穏清溪帶樹深岸危低白屋雲近沒青岑灑¶
落高秋氣飛騰志士心雲臺與麟閣莫遣二毛侵¶
<pb:KR4h0143_WYG_090-26a>¶
　　　繼人韻¶
高興秋方逸幽居晚見過歡交寧厭數詩好不論多五¶
字含風雅千篇費琢磨自知才力拙相報欲如何¶
　　　宿西藍¶
聞道西藍好能來定有緣青山避喬木流水信平田步¶
屧迷深竹題詩惜暮煙塵心壓翻倒一室暫安禪¶
　　　北湖清明¶
碧水隨時酒春風著處花歡娱萬國本富貴五侯家金¶
<pb:KR4h0143_WYG_090-26b>¶
動樓頭管香迴日暮車老夫唯欲睡兒女莫相誇¶
　　　中秋夜高陽對月¶
端正髙陽月空庭又見過清風禁睡得白髮奈愁何尚¶
識王良䇿難知織女梭金波流汨汨應為照滹沲¶
　　　丘家莊早發¶
渡馬危橋立村雞暗樹號星稀白水闊霧重黒山高外¶
物誰能必人生㑹有勞鵾鵬終變化早晚借風濤¶
　　　邊月¶
<pb:KR4h0143_WYG_090-27a>¶
邊月弓初滿山城角尚孤中天看獨立永夜興誰俱未¶
覺風生暈空懐斗轉隅含情知白兔欲下更踟蹰¶
　　　侍祠太室¶
設燎彤庭敞懸燈玉殿深星河含爽朗城闕動隂沈祗¶
慄誠初薦馨香徳已歆清風動雲幕有喜見神心¶
　　　夜步¶
擊柝隣居靜開門宿鳥驚西風秋半急北斗夜深明獨¶
立乾坤大徐行杖屨輕遙憐漢宫闕重露濕金莖¶
<pb:KR4h0143_WYG_090-27b>¶
　　　晨起¶
鼓聲隨曉角合沓起平荒宿火連岡小寒星墮水長鯨¶
翻驚日動馬食快宵涼白首登壇將功名好自强¶
　　　送客¶
相見席不暖送行情更牽只愁人面隔不放馬蹄前塞¶
迥雲垂地溪平水接天山川後期闊把臂兩茫然¶
　　　翠屏口¶
去嵗翠屏下東流看湧波愁將新鬢髮還對舊關河翅¶
<pb:KR4h0143_WYG_090-28a>¶
健翻秋隼峰高並晚駞草深饒虎跡夜黒欲誰過¶
地擁河山壯營關劔甲重馬牛來細路燈火出寒松刁¶
斗方嚴夜羔裘欲禦冬可憐天設險不入漢提封¶
玉帳初鳴鼓金鞍半偃弓傷心看塞水對面隔華風山¶
去何時斷雲來本自通不須驚異域曽在版圗中¶
野蔓梢駞架輕泥濺馬鞍徑斜來險石溪急上清灘羽¶
檄千山靜羔裘六月寒長松空夾道蕭颯不成看¶
旌節瞻前帳風塵識舊坡眼平青草短情亂碧山多晚¶
<pb:KR4h0143_WYG_090-28b>¶
起方投筆前驅効執戈馬蹄須愛惜留渡北流河¶
　　　山家¶
秋日山田熟山家趣轉竒壠苞銀栗綴牆蔓綠雲垂野¶
飯留佳客青錢付小兒主人愁喪亂數數問邊陲¶
蕭颯晚風涼高杠引斾長嶺雲殘宿陣陵日湛晨光已¶
作依劉表終須問葛彊俯身馳萬里未覺鬢毛蒼¶
簡易軍中事川原入望多草平鋪碧錦山逺出青螺逺¶
愧桃花水重臨杏子河去年闗塞意蕭颯起悲歌¶
<pb:KR4h0143_WYG_090-29a>¶
赤磵蟠雙闕青山壯一門放歌遊逺目箕踞得高原地¶
險勞天設邊戈厭日屯廟謀新控扼萬里可雄吞¶
官舍暫投轄塞垣還著鞭路移新嵗月心醉好山川方¶
丈何由到桃源恐浪傳相看不隔水遺恨惜他年¶
翡翠長松秀氍毹細草斑屢經新渡水不數舊看山太¶
華愁登陟終南費引攀豈知圖畫景長在馬蹄間¶
　　　寄金山長老¶
庭前雙柏樹作别似晨朝書信隨溪茗音聲落海潮嶺¶
<pb:KR4h0143_WYG_090-29b>¶
雲閒可翫邊月苦無憀相見愁他日風沙兩鬢凋¶
　　　寄王子明¶
病起身仍懶眠多意尚迷筆成今夕把書似隔年題久¶
恨心期阻難邀物理齊燈花應解事岑寂向人低¶
　　　萱草¶
萬里黄萱好風煙接路傍迹疎雖異域心宻竟中央染¶
練成初色移瓶得細香客愁無路遣始為看花忘¶
　　　得家書¶
<pb:KR4h0143_WYG_090-30a>¶
窮愁非昔境白髮有深根淚破孤城郡書來萬里村鴈¶
聲寒日夜秋色老乾坤為問遊方子何時慰倚門¶
　　　書齋¶
夜雨書齋冷西風木葉抛暗蛩侵壞壁低鴈落寒郊壯¶
志初嘗膽吾身豈繫匏草𤣥雖閉戸未用客相嘲¶
　　　竇氏園亭¶
雲樹春秋色風泉日夜聲過亭髙幕暗吹簟轉雷驚翠¶
袖擎詩罷銀壺得酒傾平生耽野趣到此眼偏明¶
<pb:KR4h0143_WYG_090-30b>¶
磴鑿蒼崖破池通碧澗流憩深憐洞室吟穏憶扁舟谷¶
口堪高隠河梁厭逺逰卜居真此地幽寂更何求¶
　　　家園¶
五畆園連竹三間屋向陽氣和春浩蕩心靜日舒長花¶
鳥成相識琴書付兩忘陶然一尊酒誰復記羲皇¶
　　　晚望¶
獨立孤城上關山望不休異鄉驚絶域逺目豁清秋未¶
擬登樓作空歌出塞愁故園飛鳥外溪水正南流¶
<pb:KR4h0143_WYG_090-31a>¶
　　　　新秋¶
　畏日經時暑清秋一夕涼眞堪近燈火不復病衣裳宋¶
　玉悲揺落安仁愧老蒼鄙夫那及此睡美百憂忘¶
　¶
　¶
　¶
　¶
　¶
<pb:KR4h0143_WYG_090-31b>¶
　¶
　¶
　¶
　¶
　¶
　¶
　¶
御選金詩卷九¶
