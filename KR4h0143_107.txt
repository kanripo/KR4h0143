# -*- mode: mandoku-view; -*-
#+TITLE: 御選宋金元明四朝詩
#+DATE: 2015-08-25 00:41:43.887878
#+PROPERTY: ID KR4h0143
#+PROPERTY: BASEEDITION WYG    
#+PROPERTY: JUAN 御選宋詩卷二十四
<pb:KR4h0143_WYG_107-1a>¶
　欽定四庫全書¶
御選宋詩巻二十四¶
　　五言古詩十五¶
　　　文天祥¶
　　　　題周山甫錦繡段¶
　客從西北來遺我錦繡段上有雙鳯凰文彩何燦燦置¶
　之篋笥中歲月亦已晏天孫顧七襄雷電下河漢鳯凰¶
　忽飛去遽然失把翫貧家機杼寒秋蟲助予歎¶
<pb:KR4h0143_WYG_107-1b>¶
　　　　題梅尉詩軸¶
　乃翁聖俞君瑰辭燦琳瑯吾鄉歐陽子逸韻諧宫商人¶
　物雄中原園囿盛洛陽醲郁追皇風詭怪抑晩唐雲仍¶
　四方志生長百戰塲憂國杜少陵感興陳子昂我亦青¶
　原人君遺明月光掩巻不能和握手談肝腸¶
　　　　題延真羅道士玉澗¶
　雙巖夾方流知有至妙藴山石發清暉草木得餘潤泉¶
　源皆寶氣樵牧駭潛蜃仙翁獨危坐華池養水性神澤¶
<pb:KR4h0143_WYG_107-2a>¶
温而栗骨峭老益勁苔磯枕泓碧時有魚岀聽麋瓊飯¶
潺湲沖淡意無朕¶
　　　燕子樓¶
自别張公子嬋娟不下樓遂令樓上燕百歲稱風流我¶
遊彭城門來弔楚王闕問樓在何處城東草如雪蛾睂¶
代不乏埋沒安足論因何張家妾名與山川存自古皆¶
有死忠義長不没但傳美人心不說美人色¶
　　　聽羅道士琴二首¶
<pb:KR4h0143_WYG_107-2b>¶
斷崖千仭碧下有寒泉落道人揮絲桐清風響寥廓飄¶
飄襟袂舉氷紈不禁薄紫煙䕶丹霞雙舞天外鶴¶
吾聞泗濱磬暗含角與徴又聞天樂泉淨洗箏笛耳如¶
何碧一泓乃此并二美藍田滄海意請問玉溪子¶
　　　題宣州疊嶂樓¶
初日照髙樓輕煙在踈樹峩峩逺岫岀泯泯清江去簷¶
隙委殘霤屋隅連宿莽薈蔚互低昂熹微分散聚城郭¶
諒非昔山川儼如故童鬒已零落姝顔慰遲暮沉沉澹¶
<pb:KR4h0143_WYG_107-3a>¶
忘歸欲歸重囘顧¶
　　　題宣州推官㕔覽翠堂(并序/)¶
　　前宣州推幕季君於其廨作亭梅聖俞以覽翠名¶
　　之而為之記今去之二百餘年碑埋沒久矣天台¶
　　陳君客實來發而得之復表之亭上江山如昨翰¶
　　墨宛然廬陵文某時守兹土既為作顔間二字復¶
　　詩以誌之¶
都官自楚産文采光陸離當年從事君如與山川期歲¶
<pb:KR4h0143_WYG_107-3b>¶
月忽已遒天球落塵土豈曰無嘉賔過者不我顧誰令¶
赤城子發坎岀方珉靈物必復見其見乃以人囘視城¶
南端飛甍俯蒼蒨物理有屈伸流峙豈云變寥寥南樓¶
月至今有遐音千年一邂逅共調風中琴亦欲結方軌¶
攀&KR0581;事幽㝷行行且言邁踟蹰思何深¶
　　　夜坐偶成¶
蕭蕭秋夜涼明月入我户攬衣起中庭仰見牛與女坐¶
久寒露下悲風動紈素不遇王子喬此意誰與語¶
<pb:KR4h0143_WYG_107-4a>¶
　　　發彭城¶
今朝正重九行人意遲遲囘首戲馬臺野花發葳蕤草¶
埋范增塜雲見樊噲旗時節正如此道路將何之我愛¶
陶淵明甲子題新詩白衣送酒來把菊卧東籬¶
　　　新濟州¶
借問新濟州徐鄆兄弟國昔為大河南今為大河北垂¶
雲陰萬里平原望不極百草盡枯死黄花自秋色時時¶
見桑樹青青雜阡陌路上無人行煙火𣺌蕭瑟車轍分¶
<pb:KR4h0143_WYG_107-4b>¶
縱横過者臨岐泣積潦流交衢霜蹄破叢棘江南寒未¶
深銅爐獸花赤為知行路人鐡冷衣裳濕¶
　　　發鄆州喜晴¶
烈風西北來萬竅號髙秋宿雲蔽層空浮潦迷中州行¶
人苦沮洳道阻路且修流澌被鞍鐙飛沫綴衣裘昬鴉¶
接翅落原野惨以愁城郭何蕭條閉户寒颼颼中宵月¶
色滿餘光散衾裯余子戒明發飛霧靄郊丘㣲見扶桑¶
紅隱隱如沉浮身逰大荒野海氣吹蜃樓須臾劃當空¶
<pb:KR4h0143_WYG_107-5a>¶
六合開沈幽千年厭顔色蒼翠光欲流太陽經天行大¶
化不暫留輝光何曽滅晻靄終當収嚴霜下豐草長歌¶
夜悠悠明日東阿道方軌驟驊騮¶
　　　贈許柏溪惟一¶
長風吹飛藿蜻蛚吟野草流光速代謝興懷令人老遊¶
子中夜起悠悠酣且歌明月委清照江湖秋渉多豈無¶
臨淄魚亦有邯鄲酒懷古招王孫登髙重回首¶
　　許月卿¶
<pb:KR4h0143_WYG_107-5b>¶
　　　箕山¶
箕山惟一瓢襄邑亦四壁古今一許氏傳家以清白茶¶
山與東萊三詩映圭璧後來二三賢題品互紬繹南軒¶
推學授晦翁要事實亦有小東萊經濟亦何切極意探¶
源流敷殖久大業臨川有二許我來秋蕭瑟撫巻三歎¶
起寒花香的皪¶
　　林景怡¶
　　　曉起¶
<pb:KR4h0143_WYG_107-6a>¶
天雞弄喔咿殘星在斜漢整衣岀幽扉山城漏初斷微¶
微水風生冉冉田露散此時遊葛天淡然空百羡海色¶
上寒梢漸識梅花面¶
　　林景熙¶
　　　贈東上人¶
岸陵㡬紛紛岐路誰了了中有定慧人翛然坐深窈山¶
空諸念消月墮孤禪悄一室虚白生天雞㺯清曉¶
　　　題水雲深處¶
<pb:KR4h0143_WYG_107-6b>¶
霏霏弄閒態灩灩揚素紋幽人不可即但見水與雲蒼¶
狗紛世情瞿唐在平地所以盟白鷗萬荷最深處¶
　　　故衣¶
篋中岀故衣絡緯生四壁昔年慈母線一一手所歴眷¶
眷遊子心惻惻虛堂夕逝水不返流孤雲杳無跡空令¶
攬衣人一線淚一滴衣敝奈有時母恩無窮期終憐寸¶
草心何以報春暉朝寒縱砭骨念此不忍披且復返所¶
藏永寄霜露思¶
<pb:KR4h0143_WYG_107-7a>¶
　　　九日㑹連雲樓分得落字¶
冉冉海霧深荒荒山日薄登髙集華裾縱目天宇廓落¶
葉悲徂年寒英照深酌心醉乃文字意行非澗壑緬懷¶
斜川遊此道久寂寞胡為吹㡌人白首戀賓幕窮途謬¶
行藏異代懸美惡我愛漉酒巾西風不能落¶
　　　遊仙壇¶
窈窕懸僧廬空山斷諸想上鄰境泬寥下瞰色蒼莽猿¶
鶴無宿期今古契真賞坐中風雅談林壑散清響涼飇¶
<pb:KR4h0143_WYG_107-7b>¶
灑我髮白雲隨我杖醉卧松下石不知海月上¶
　　　過風門嶺¶
客來自風門颼飀撼兩袖溪迥衆峰新畈絕一嶺又行¶
行春日微怪禽啼白晝流年感花稀古道表松秀聊此¶
寄小酌餘酣掬山溜¶
　　　酬謝臯父見寄¶
入山採芝薇豺虎據我丘入海尋蓬萊鯨鯢掀我舟山¶
海兩有礙獨立凝逺愁美人渺天西瑶音寄青羽自言¶
<pb:KR4h0143_WYG_107-8a>¶
招客星寒川釣煙雨風雅一手提學子屨滿户行行古¶
臺上仰天哭所思餘哀散林木此意誰能知夜夢繞勾¶
越落日冬青枝¶
　　　簡衛山齋¶
虎林一傾蓋草窗雪初殘酒酣夜剪燭妙語鏗琅玕回¶
首隔吳越清風𣺌難攀焉知白首餘逺訪滄波間大鵬¶
九萬里神駿十二閑天風非不髙乃樂煙水寛乾坤寄¶
一齋江湖浮九山何當躡飛珮跨鶴青雲端¶
<pb:KR4h0143_WYG_107-8b>¶
　　　宴徳初書樓¶
樓髙不二尋已作百尺想中有湖海豪開襟納萬象頗¶
延素心人談笑落清響鄰花吹午香簷竹薦秋爽於中¶
了行藏此外斷俯仰西樓富薰天歌鐘樂華敞荒涼風¶
雨餘山夔自來往¶
　　　納涼過林氏居¶
岀郭已虚曠入門轉蕭森筠棲無六月聊以解我襟紅¶
日不到地白雲時滿林坐久石根冷酒醒荷氣深飄飄¶
<pb:KR4h0143_WYG_107-9a>¶
黄冠客臨流鼓瑶琴一鼓洗我耳再鼓空我心山髙水¶
復迥彷彿蓬萊音興盡拂衣去城笳吹夕陰¶
　　　寄四明陳楙陽¶
髙人謝世紛誅茅在絶壁十年不下山舊路掩深棘岀¶
門復踟蹰觸歩有崩石下臨千仭淵毒鱗正紛籍腥風¶
鼓洪濤石齒鳴咋咋失勢倘一落萬綆那可及不如息¶
我軀猨鶴與朝夕¶
　　方鳯¶
<pb:KR4h0143_WYG_107-9b>¶
　　　仙華山¶
仙華矗萬仭我乃廬其東日夕與山對今兹踏岑巃起¶
左信奔鹿當前任啼狨大嘯崖石裂一覽天宇空蒼松¶
飽風雨絕壑挂老龍樵斧不得睨撫根憩吾躬邈哉軒¶
轅氏問道由崆峒猶傳少女靈鍊玉于馬宫山林重帝¶
胄香火明民衷我來重懷古攬涕臨西風何當速剌飛¶
一洗磊塊胸¶
　　謝翺¶
<pb:KR4h0143_WYG_107-10a>¶
　　　寄題何氏綠綺樓¶
北岸有髙樓其南多藥樹仙人晝采之遺佩湘江渚化¶
為綠綺琴軫徽微已具有客來南方振衣坐其處風吹¶
朱鳥巢欲落鳴至曙山分地肺雲水流天目雨别去重¶
所思别時不能去¶
　　　雨飲玲瓏巖下¶
垂雲起嶔嵌衣被松與桂夜含星斗光隱若金石氣雨¶
來輙阻之不得撫蒼翠下有桑門子飲用陶匏器盆中¶
<pb:KR4h0143_WYG_107-10b>¶
蓄海石左顧如牡蠣疑此磧上來不知幾年歲桑門却¶
問客所居何姓氏回指南海峯蒼茫倘一至¶
　　　翠鏁亭避雨(亭有魏王妃所題字尚新王嘗以皇/子成徳軍節度使鎭明故妃至其處)¶
客有遊山衣著久如薜荔行行萬翠亭忽作風雨憩仰¶
面無所覩梁間有題字問此何人書婉娩有弱氣云昔¶
魏王妃學書似李衞乗雲到此山灑墨在空翠塵風吹¶
土花倐忽景物異疑此夢與仙不類人間世¶
　　　觀水¶
<pb:KR4h0143_WYG_107-11a>¶
積陰生壑雨野水學江流對屋見燈火相望南渡頭浮¶
槎到髙樹白黿起滄洲變怪若不測神功安能尤稍退¶
見涯涘及來痕沬收崩濤岀白石隱隱如博投水楊洗¶
荒根素髮生古愁見此倐若化故流還膠舟荒源不可¶
詰欲盡山雲求¶
　　　無題¶
天風下黄葉山樹挂綠蓑世情逐流水東去無廻波可¶
與語人少不成眠夜多濕雲黏短髮漂泊奈愁何¶
<pb:KR4h0143_WYG_107-11b>¶
　　　十日菊¶
今日非昨日尚覺秋英好明日異今日秋英詎云早所¶
以惜芳人采擷常貴少而彼千載士憐爾獨皎皎晞霜¶
敷朝榮零露抱夕槁千載且復然一夕寧恨老¶
　　　九日¶
秋風颯以至今日重陽日眼明對南山尚想陶彭澤向¶
來建威幕頗見有此客驅車不小留駕言公田秫一朝¶
又棄去此意誰能識寄奴趣殊禮風㫖來自北只今王¶
<pb:KR4h0143_WYG_107-12a>¶
江州建國功第一故是阿珉孫舉動良足惜飲愧望柴¶
桑稍以自湔滌殷勤白衣餉猶恐不我即中路候籃輿¶
要致已甚廹葛巾赤兩脚頹然向林宅此翁本坦蕩焉¶
能苦違物雖然可計取中實未易屈華軒又何羡自載¶
返蓬蓽終身書甲子往往義形色如使磷與緇安得為¶
玉雪籬邊菊弄黄粲粲正堪摘我方持空觴千載髙風¶
激¶
　　　避暑池上擬古¶
<pb:KR4h0143_WYG_107-12b>¶
遊子渺天末晨光東南馳良時不易晤胡為徒來兹叢¶
柏結夏塔輕蒲生夕颸空有齊紈扇團團手中持持此¶
欲永久但感顔髮衰愛爾雲中鳥浴彼道上池餘翎委¶
弱藻飛去猶淪漪極目送不返將以窮所思¶
　　　九日前子善來㑹山中¶
朝㝷寒露枝暮摘不盈把風吹西南雲幽情誰與冩有¶
客來縉州遺我古盞斚中有鴛鴦文色如銅雀瓦浮以¶
鬱金蕤蒼蘚藉其下此物寧足感聊用助歌者但懷郢¶
<pb:KR4h0143_WYG_107-13a>¶
曲悲豈計所知寡¶
　　　九日禺中登沃洲放鶴峰南望天台諸山¶
鏡面小蓬島入剡脫我驂舎櫂來沃洲下嶺見精藍修¶
睂浮天姥天台在其南良遊愛九日巾墮髮不櫛醉浮¶
秋夕英饑食決明實逺㝷竺僧迹俯仰千載陳狂呼許¶
元度王謝十八人彷彿川谷應草木皆㝠㝠便欲即之¶
語又疑物所馮閉目遊太初寥廓以為鄰¶
　　　五日山中¶
<pb:KR4h0143_WYG_107-13b>¶
東隣㧞蒲根南隣燒艾葉艾葉岀青煙蒲根香勝雪乾¶
坤生燐火陰碧欺月光煙隨艾葉散進此菖蒲觴蒲觴¶
益齒髮齒白髮如漆餘飲不盡器置之五七日五日化¶
為丹七日化為碧一服一千年令人生羽翼¶
　　　九日黎明發新昌望天姥峰¶
南明剡東山虧蔽草與萊前岡接逺阜樹色如苔莓西¶
南見天姥旭旭雲日開下有採藥徑仙人招我來手持¶
白菊花泛以青螺杯傾杯化靈藥蕤芳入客懷俛視浮¶
<pb:KR4h0143_WYG_107-14a>¶
㸑居白氣為塵埃涼風吹脫巾一往不願回便投此䇿¶
竹騎龍下天台¶
　　　玉麈尾¶
客持麈尾柄色奪環與玦塵心隨影袪一片若行雪神¶
獸濳空山何年探靈穴忽失落人手遂為談者恱陰厓¶
起白氣篆古踰軒頡一拂沈蘚文再拂字不滅三拂蛟¶
螭騰世眼不能别投爾陰厓顛驚怪吐其舌¶
　　　謝子静寄端午藥煎¶
<pb:KR4h0143_WYG_107-14b>¶
麩桃弄朝煙含蟲鍊百杵山人入藥籙搗日月逢午甘¶
酸雜衆味能生玉池乳頗憶越唫人性靜無所苦中年¶
白髮生寄以潤肺腑為謝山中人願結山中侣¶
　　　因北遊者寄峩睂家先生先生曾宰建之浦城¶
　　　故末章及之¶
靈闗髙縹緲縹緲出曾城其上盤紫雲倐忽牛馬形鵁¶
鶄不棲樹浴彼清泠泓惟有孤鸑鷟銜命此山靈迎風¶
遡寥廓杳杳西北征羽毛中道折六月霜霰零回首靈¶
<pb:KR4h0143_WYG_107-15a>¶
闗雲淚下如懸纓¶
江淹所治縣粤王曾種樹山人雨後來空臺唯宿莽故¶
人岀端平子孫今不武寥寥南峰寺枮禪尚靈雨猶記¶
桐鄉祠影前及僧語¶
　　　寄東白許元發¶
昔我來南方采藥與君遇仙核墮寒蕪水花明逺渚雲¶
空參語外露下離立處别來荒煙中五閲寒與暑寒暑¶
豈異初肌髮不如故聞處人道變未得世病愈驅車望¶
<pb:KR4h0143_WYG_107-15b>¶
東白此情那可遡倘及乗靑蜺為君拂塵羽¶
　　　秋暑飲僧舎分韻得界字¶
夜露揺井梧明河涵左界酣眠知何益筋力久已懈餘¶
氛薄中餐幅巾無所挂欲去豈不能有興輙中敗浮醅¶
濟𤓰茗陰鼎漉薑芥忽醉此山中解衣如脫械涼颸埽¶
地生塵暑焚香邁空巢見落毛石髮巻如蠆¶
　　　擬古寄何大卿¶
空山産桐梓擬作膝上琴琴成不他餙種漆江之潯獨¶
<pb:KR4h0143_WYG_107-16a>¶
無徽將軫何以發啇音但得獨蠒蠶飼之扶桑陰烹魚¶
腹有膠不患海水深¶
雌雄雙碧雞所食琪樹蘤來棲藥洞中當春怕乳子其¶
雌秋别時守此唯雄耳可憐銜子歸萬里渡海水¶
世傳賣藥翁岀市恒騎虎朅來空山中恨不輙與語長¶
嘯歸無家獨指梧桐樹既指梧桐樹復采梧桐子持以¶
贈所思浩歌聊復爾¶
流來山中花紺碧三百里漪漪歙硯雲含風入秋水五¶
<pb:KR4h0143_WYG_107-16b>¶
芝與八石往往産其址豈獨秘靈文亦復隱竒士不見¶
施家郎詩詞獨清泚一朝控白鸞吹笙洗塵滓¶
　　　巖居效賈島¶
巖巖百尺屋山鬼寂四壁獨抱震餘桐横此風中石夢¶
見一道者手持青瓦礫謂此有至音世人不能識粟塵¶
起嵯峩滄海寄一滴語罷失其處覺來空歎息攝衣起¶
楚歌斷絃如裂帛懸藤月露深蛟龍舞其側¶
　　　萍間穉荷效王司馬體¶
<pb:KR4h0143_WYG_107-17a>¶
初萍半含絮頃刻開數畝荷生浮其間風雨足邂逅百¶
年遊子心欲作千歲久昔為浮萍根今為穉荷藕荷髙¶
刺已生魚遊觸其首離離荷下萍吹向白魚口¶
　　鄭思肖¶
　　　詠懷¶
讀書陋巷中愚直與時忤一鶴仰天鳴志不在塵土有¶
懷諸葛公黙然不發語後世無斯人清風激千古¶
驅車欲岀門獨立眺虚曠恣意杯酒間舞劒心悲壯雖¶
<pb:KR4h0143_WYG_107-17b>¶
在寂寞濵心實千載上天地固寥廓亦當定所向¶
　　　呉江垂虹雨後觀荷¶
睡龍瞪目開射光馮夷宫翻身弄變化噀水濕洪濛浪¶
花捲寒雪斜噴清冷風雨歇龍歸來波心卧晴虹淨洗¶
秋色岀霽景涵青空爍爍錦炫晝新綠妬嬌紅濕香吹¶
不飛戀抱花心中醉面仰天笑月照三吳東¶
　　　虎丘¶
何年海湧來霹靂破地脉裂透千仭深嵌空削蒼壁山¶
<pb:KR4h0143_WYG_107-18a>¶
潤石乳甘秋冷鐡花碧闔閭雲空愁銀虎去無迹蛟龍¶
鎮竒險拱䕶梵王宅¶
　　　古詩¶
蒼蒼碧玉盤烏兔東西跳一氣母羣兒各弄性情妙雷¶
動蟄龍飛天老哀猿弔俯首問洪濛萬古一長嘯¶
　　周密¶
　　　題髙彦敬山邨隱居圖¶
我昔逰七閩百嶺爭嶻嶪白雲漲川原深谷如積雪又¶
<pb:KR4h0143_WYG_107-18b>¶
游天姥岑幽磴緣曲折長林翳寒日十里行落葉轉頭¶
五十年遐想正愁絶開圖意忽動惝怳生内熱何當駕¶
松广分我翠一疊弁陽我所廬見謂山水穴漂零愧楸¶
檟歲月老薇蕨平生既遥集足痺屐齒折何當賦歸田¶
初志遂所愜懷哉復懷哉清夢繞林樾¶
　　何新之¶
　　　秋夜泛舟¶
飛星曵寒影野水淡碧空人生定何物扁舟空影中何¶
<pb:KR4h0143_WYG_107-19a>¶
年有宇宙生此木末風有力不向上難到蓬萊宫空攀¶
棲鶻巢搔首如飛蓬俯仰慨今昔此懷安可窮¶
　　韓竹坡¶
　　　采菊¶
擷我百結衣為君采東籬半日不盈掬明朝還滿枝悠¶
然何處是千古正如斯¶
　　王澮¶
　　　感遇¶
<pb:KR4h0143_WYG_107-19b>¶
光風蕩繁囿丹綠綴柔柯游子去萬里空閨斂翠蛾行¶
雲落江水酒盡不成歌雞飛與狗走妾命獨奈何¶
　　程自修¶
　　　獨坐¶
終南在吾目秋色逺接應誰招天外翠來此窗中靚娟¶
娟初畫睂盈盈獨臨鏡雲去物象空月岀心源瑩我欲¶
往從之有客誇捷徑洗耳復洗耳松風入清聽¶
　　詹本¶
<pb:KR4h0143_WYG_107-20a>¶
　　　春日攜客遊武夷¶
山脚健枝梧百里插蒼峭粼粼石可把曙色坐逺釣風¶
水真笙竽歴落太古調衣冠帶莽蒼山鬼驚二妙雲月¶
正忘年花鳥更索笑廻船翠凌亂吾道付長嘯¶
　　皇甫明子¶
　　　海口¶
窮島迷孤青颶風盪頑寒不知是海口萬里空波瀾蛟¶
龍恃幽沉怒氣雄屈蟠崢嶸抉秋陰挂席潮如山熒惑¶
<pb:KR4h0143_WYG_107-20b>¶
表南紀天去何時還雲氣光慘澹腰下青琅玕誰能居¶
甬東一死諒非難嗚呼朝宗意㑹見桑土乾¶
　　崔璆¶
　　　今日亦何好¶
今日亦何好花下醉狼籍醉中有奇事夢見生八翼浩¶
蕩排虚空靈君好顔色朱衣持大篆授我醉鄉伯頓首¶
玉墀下臣璆才蟣蝨封此亦何功請陳愚頑臆臣家京¶
口東門前大江碧臣願駕長風吹作酒萬石萬象各千¶
<pb:KR4h0143_WYG_107-21a>¶
鍾拍拍大庭國推枕在山中紙衾霜曉月¶
　　孫璉¶
　　　述懷¶
少也不諧俗老去益羨閒百草生已綠春雨滿南山朝¶
朝荷鋤去既夕驅牛還生長茅簷下貧賤甚獨安但願¶
桑麻長優游足歲年¶
坐倦秋樹根攝衣歩前丘横河澹如練破月西南流獨¶
持一尊酒悠然發清謳俯仰無不足吾生焉所求¶
<pb:KR4h0143_WYG_107-21b>¶
　　楊雯¶
　　　迢迢空同山¶
迢迢空同山乃在西極巔玉泉蔭靈芝上有千歲仙安¶
得凌風翼相從白雲間神仙本冥漠天運仍推遷不如¶
酌我酒或得成自然田父要我語飲者亦非賢願君長¶
獨醒加餐足髙年¶
　　羅公升¶
　　　脫身軍府暫憩先月亭前挹湖光左右花木交¶
<pb:KR4h0143_WYG_107-22a>¶
　　　映壁間題字亦有可觀惜未及見月也¶
四年塵沙中奔走日不給空歌下泉詩頗愧䕫子集今¶
晨岀軍府心與歸鳥急花迎曉日笑樹沐清露濕清漪¶
舞游鱗照影姑小立重來期秋風領略蟾影入¶
　　　觀棋¶
秋風動江臯吹落鷗鷺影先生江湖心收作目中景庭¶
深樹陰好門掩禽語静一聲寂寞中恍若隔人境胸中¶
兵十萬臨敵暇且整斂之塞成臯縱去舉鄢郢僕方棲¶
<pb:KR4h0143_WYG_107-22b>¶
㑹稽蹇足未得騁中原倘相逢亦有憑軾請¶
　　　早行¶
殘月不肯吐鄰雞殊未鳴已驚火星没况值元雲生居¶
人酣春夢行客貪修程衆愁春露冷我喜旦氣清小立¶
著定眼自覺歸路明¶
　　　戲蕭髙風曾孟升二友¶
丹鳯辭舊棲四海求其凰偶來梧竹間振翮鳴朝陽衆¶
禽不自揣競欲飲餘光神物要自珍微羽那足當了知¶
<pb:KR4h0143_WYG_107-23a>¶
霄漢姿不集灌莽塲所憂燕雀雜坐更鴻鵠藏丹山有¶
佳侣足以陪雙翔人間勿為留歸哉白雲鄉¶
　　　次韻嚴叔賢見寄¶
威鳯翔九天棲息惟十洲胡為落人世下與雞鶩遊吟¶
仙霄漢間清夜瑶琴秋餘音遇風至不可言語求黄塵¶
隔晨晤回首生暮愁櫜弓定何日春馭已莫留柳營豈¶
云遠邈若青海頭何當踏月來羽衣嘯黄樓¶
　　趙善璙¶
<pb:KR4h0143_WYG_107-23b>¶
　　　南山亭吟梅用韻¶
玉輦瑶車具飄飄銀臺路羣姬擁蓋羽太真衣縞素夜¶
宴瓊花圃玉郎騎鶴赴翠衣凍欲仆芳信誰傳付無夢¶
髙唐賦酒闌散香霧¶
　　俞琰¶
　　　題鄭所南墨蘭手卷¶
幽花頫晴旭修葉偃微風名載騷經中千古香無窮何¶
人為此圖所南鄭仙翁仙翁今何在已歸蓬萊宫我欲¶
<pb:KR4h0143_WYG_107-24a>¶
往從之海闊天濛濛¶
　　陳普¶
　　　擬古¶
秋聲金氣流天空露瀼瀼素波合流月滛滛滿庭霜遥¶
夜一美人寒閨自徬徨暗塵集凌波輕飇感鳴璫天性¶
賦貞清動止中矩方世無䕫䕫子窈窕空英皇抱璞如¶
臨淵日入不下堂時操弄玉簫空中來鳯凰歲月如流¶
星髮變面欲黄服玉固雪膚絕意百兩將¶
<pb:KR4h0143_WYG_107-24b>¶
同根一味草時命嗟異遇風月芳香合兩地隔周楚爾¶
生麟趾家朝夕沐玉露我在雲夢林百草相蒙妬白璧¶
終不緇惸惸亦良苦¶
　　吕同老¶
　　　龍泉寺納涼¶
靡靡市㕓盡杳杳泉石間灌木蔽榛莽爽籟彌空山飛¶
甍納餘輝丹雘粲以繁巍然青蓮宫俯此碧玉闌化人¶
淡無為趺坐觀塵寰支郎杳不逢元蟬噪其間昔賢憩¶
<pb:KR4h0143_WYG_107-25a>¶
遊地眢井濳龍蟠詠歌之所傳百世猶不刋我生恱超¶
曠危磴重躋攀歸隱諒未能遡風發長歎¶
　　葛長庚¶
　　　游西林¶
悄然無人聲但有一杯月誰家鳴乳厖萬籟静不發蒼¶
䰅指前路滿地鋪翠樾清露滴秋衾夜氣飛霰屑遥岑¶
有無中煙渺天空闊劒光衝牛斗長嘯蒼崖裂山行二¶
三里詩腸酒思渴冷雲曳山腰暗水洗石骨勒馬過斷¶
<pb:KR4h0143_WYG_107-25b>¶
橋枯木凍欲折枝頭驚鳥鵲草根鳴蟋蟀試問夜如何¶
孤猿啼不歇柴門自推敲殘燈更明滅囘首古招提地¶
僻居窮髮紅燈照經幢紫殿閉瑣闥題名墨未乾壁上¶
龍蛇活秉燭岀雲房古徑蒼苔滑歸來倦拂牀聮句鬭¶
擊鉢老僧擁地罏坐把寒灰撥黄雞啼四更驚破梅花¶
雪¶
　　行肇¶
　　　中秋對月¶
<pb:KR4h0143_WYG_107-26a>¶
暮雨過寥廓江天正青蒼列樹無殘陰積水有異光幽¶
蟲鳴欲徧宿鳥驚忽翔永夜如至公鑒我吟清章¶
　　　送希晝師之九華¶
忽起峰外心跡謝人中境雲去竹堂空鷺下秋池静野¶
宿清溪深月在諸峯頂日暮立長江遥看片帆影¶
　　　汎若耶溪¶
霽雨牽野情孤舟遂兹賞積水連逺空落日垂萬象岸¶
回雲獨隨山轉泉更響望望極寒源猶言放輕槳¶
<pb:KR4h0143_WYG_107-26b>¶
　　簡長¶
　　　贈峽山清倫禪師¶
褰衣汲靈水混滌巾屨塵煙靄霽杉竹澄凝此心神髙¶
僧灑真雨澤彼寒草春華月寫空印清霜肅齋身猶言¶
振金䇿歸作耶溪鄰¶
　　有朋¶
　　　天開巖¶
棲霞山後峰天開一巖秀中有坐禪人形容竹柏瘦饑¶
<pb:KR4h0143_WYG_107-27a>¶
餐巖上松渴飲巖下溜愛歩巖室前白雲起孤岫¶
　　契嵩¶
　　　感遇¶
海水晦夜清秋色函蓬壺有叟雙龍公鐡網羅珊瑚風¶
雲浩容與悵恨何所圖欲問天上人可換明月無¶
仙人白玉京去去何縹緲瓊樓十二層玲瓏汎雲表銀¶
湟月為波萬頃即池沼秋來宫殿光逗落人間曉空際¶
時澄明煙霞眇青鳥可見不可到所思空杳杳¶
<pb:KR4h0143_WYG_107-27b>¶
天威不到處干戈動邊鄙將軍奮威猛英雄勢隨起紛¶
紛岀榆闗肅肅秋色裏白馬冐黄雲清霜厲嚴㫖少壯¶
羽林兒務能莫多喜好武匪君心用兵不得已寄言飛¶
將軍妙畧應無比志在報君恩豈為黄金死丈夫身許¶
國慷慨當如此寧教太史書輕笑魯連子¶
空虛澄逺煙霽色涵秋景思君每盤桓駐目千峰頂明¶
月初團圞可照美人影美人來不來雲霞𣺌林嶺¶
　　　湖上晩歸¶
<pb:KR4h0143_WYG_107-28a>¶
人間薄遊罷歸興尋舊隱春岸行未窮夕陽看欲盡嵐¶
光山際淡天影水邊近自憐幽趣真清吟更長引¶
　　　遊大慈山書晝上人壁¶
谷裏侵雲寺㝷幽到深處春過寒花開人謝啼鳥去豈¶
期草菴客日暮此相遇¶
　　道濳¶
　　　秋日西園四首¶
日月更代顯光畢難並留昔人尚行樂俯仰無暫休平¶
<pb:KR4h0143_WYG_107-28b>¶
居得君子岀處常相求良辰援余臂共作西園遊極目¶
瞰平野緬然見滄洲千林澹霽色萬韻生涼秋露華漙¶
菊英靄靄香可揉參差間畦壠芋栗森相儔綠蔓無芳¶
姿碧花茂牽牛低回矚籬落樹影環清流賞物志已諧¶
何用登蓬丘¶
嘗聞晉支遁矯志歸沃洲千載激清風邈哉誰與儔余¶
今雖不敏萬事非身謀朅來卧窮谷未覺慙先修一法¶
尚無遣何勞問三休卷舒在至理賞詠歸優游採薇陟¶
<pb:KR4h0143_WYG_107-29a>¶
層阿濯足依澗流但驚桂花拆詎識江漢秋滄溟空汗¶
漫無意狎羣鷗¶
憶昔少壯時意氣摩雲霓游心黄巻間豈顧白日西由¶
來昧根本旦旦從所迷邇獨悟無為文字如委泥物生¶
豈髙下至道良自齊青山遶我廬開户衆鳥啼曉日上¶
喬木林光媚回溪畸人長往來絶壁同攀躋遐天淨若¶
埽曠目無端倪楚客一何苦登臨獨悽悽¶
秋山夜來雨雲氣朝尚昬禪庭無來轍但見落葉繁石¶
<pb:KR4h0143_WYG_107-29b>¶
室暗燈火天容開霽痕耳目思逺適曠然啟層軒長謡¶
緩輕䇿去去窮深源方塘灩清流鳧雁靜不喧時遭羲¶
皇翁容與諧笑言邈然採真實歲宴誰與倫¶
　　　次韻黄子理宣徳田居四時四首¶
四序自逶迤田園常局促春陽旋東臯廹我事銚鎒岀¶
種曝籬根驅牛飲溪曲暉暉明朝陽聒聒喧布榖頹齡¶
惜筋骸曉睡漫云足蓐食岀柴門荷蓧赴幽谷搴條視¶
柔桑密葉已舒綠今年氣候早膏雨厭霡霂鄰翁時一¶
<pb:KR4h0143_WYG_107-30a>¶
來耕耨每相屬¶
離離小麥黄習習南風度桑棗暗蓬麻耘鉏困朝暮種¶
𤓰屋東隅翠蔓已分布黄花引踈籬冉冉欲横路白水¶
漫青秧聮翩下鷗鷺新絲換濁酒肴䔩羞薄具埽灑聚¶
比鄰環坐蔭髙樹稚子羡贏餘牽衣傍翁嫗牛羊嶺外¶
歸落日林梢去餉婦亦還家笑言隔煙霧¶
邨落已徂暑蚊蠅尚喧啾衝門霽朝雨茆竹歸新秋機¶
絲廹鄰女軋軋無停休中田藹黄稼爛熳如雲浮綠蟻¶
<pb:KR4h0143_WYG_107-30b>¶
釀新甕嘉魴釣清流瓦尊遲來客禮數忘獻酬三杯未¶
肯辭笑語方綢繆時平盗自隱場圃無宵憂兒孫漸束¶
髮㛰嫁廹所謀欵曲從我言歸途蹇淹留林端有月色¶
相送前溪頭¶
朔吹鳴髙林回塘氷已結牛羊卧茅屋原野暗飛雪壯¶
男臂彫弓短後事田獵饑鷹一號呼荒徑灑毛血歸來¶
誇意氣鄰舎呼飲啜明朝過南山更欲窮窟穴寒爐然¶
豆萁光燄時起㓕布被擁嬌兒從渠踏裏裂老翁寢不¶
<pb:KR4h0143_WYG_107-31a>¶
寐展轉念鵞鴨籬落易穿窬狐貍恐驚發¶
　　　得端叔淮上書(云長淮秋色清曠順風/揚舲恨不得與君俱之)¶
飛鴻從西來有客遺我書開緘識逺意字字情有餘報¶
言歴長淮泛泛乘舳艫天開滅逺霧水碧涵空虚超然¶
忘端倪身世疑有無徜徉極幽致恨我失之俱我昔與¶
曾子兹游頗躊蹰風髙當白帝露冷凋紅蕖扁舟僅半¶
月歴覽窮朝晡伊人亦才華俊逸千里駒結交慕豪彦¶
倜儻非迂儒當時欲相從恨子隔海隅今朝子獨往我¶
<pb:KR4h0143_WYG_107-31b>¶
軰還星踈邂逅亦有分夤緣非强圖茫然臨西風俛首¶
良自吁庶㡬有至理去彼形迹拘相望雲漢間皎潔同¶
蟾蜍¶
　　　子瞻赴守湖州¶
山煙弄滅没山木含蔥蒼刺舟傍遥岸理策升虚堂周¶
遭矚層巘矯矯如翺翔下瞰平田流澹然浮日光青簩¶
解初籜洗雨聞清香雖云廹前塗真賞豈易忘¶
松門暗朝雨寂歴無行人隆曦忽穿漏卉木蔚以新堦¶
<pb:KR4h0143_WYG_107-32a>¶
泉潄石齒照眼光磷磷使君美無度卓犖遺囂塵風標¶
傲竹柏談笑凌穹旻何愧沉冥子卧霞吞結鄰¶
揚帆渡江來洗眼驚翠樾雲姿既容裔鳥哢更清絶凌¶
梯訪前蹤琬琰亦未滅嗟我魚目光疇能綴明月狂墨¶
埽琅玕風煙坐中發殊勝區中人茫茫走飛轍¶
　　　與田承君宗丞話舊¶
赤日下西谷松門斂餘輝蕭蕭征馬鳴客子來者誰故¶
人田子方六月幷州歸﨑嶇千里道問子來何為君命¶
<pb:KR4h0143_WYG_107-32b>¶
不俟駕詎敢辭炎曦神庭梵唄歇軟語同逶迤梧桐挂¶
涼月清潤含裳衣人生實萍梗同附一渺瀰驚風或暫¶
先渡定還相依昔我在南兖識君英妙時軒軒勇氣節¶
凛凛如熊羆聲名固已早時命殊淹遲今兹向魏闕驥¶
足將騰夷聖君隆至治諫諍求瑕疵常聞至人語子可¶
補拾遺一言開堯聰四海風俗移無為岀重失謇諤當¶
自持贈言古者事吾豈忘前規¶
　　　廬山雜興¶
<pb:KR4h0143_WYG_107-33a>¶
衆峰勢連環萬疊不可窮香爐獨秀㧞佳氣常蔥蔥長¶
風巻游霧曉壁開曈曨招提岀其下樓觀排青紅回眸¶
盼五老刻削金芙蓉宜哉謫仙子愛此巢雲松¶
白鶴峰後原逶迤曠平陸道周問樵子古實青牛谷披¶
榛得徑路曳杖驚麋鹿鮑生古騷人曾過鍊師宿明月¶
古壇邊題詩記修竹兹焉廢耕隴歲晏空菽粟薄日静¶
衘山驚湍瀉哀玉回首睇吾廬風幡隔林麓¶
山南信美矣山北尤增奇春風錦繡谷紅素自相依梯¶
<pb:KR4h0143_WYG_107-33b>¶
空上絶巘雲日驚倒窺崖壁暈祥光五色成玻璃旁通¶
大林寺松竹短且欹樂天當日遊四月桃始披餘齡願¶
寄此永與世人違¶
少文好山林每往輙忘歸余生千載後獨與斯人違朅¶
來爐峯下結宇聊棲遲長林拱茂木九夏遺炎曦溪雨¶
晝忽破藤花照清漪黄鸝語深竹可聽不可窺¶
中巖不知暑但覺晝影長朝來岀孤定踽踽行西岡風¶
泉潄石齒松雨飛蒼蒼猿鳥亦我喜麋鹿還相將喬木¶
<pb:KR4h0143_WYG_107-34a>¶
積翠下粲然矚孤芳冉冉抱絶格霏霏暗浮香山祇善¶
守䕶每吐雲霧藏寄言樵蘇子慎勿輕摧傷¶
山深雲物清挹翫洗浮慮昨日行澗南飄然即芒屨風¶
潭耿危彴晩與樵爭渡隔水認梅花方驚歲華暮幽人¶
渺江海樂事期誰預山月獨多情娟娟遲歸路¶
髙巖吐竒雲倐忽千萬丈援毫欲名貎巻縮非一狀飛¶
仙或遨遊隱隱岀其上驚飇忽吹滅轉盼惟清嶂山中¶
勝事多彼俗誰能亮¶
<pb:KR4h0143_WYG_107-34b>¶
　　清順¶
　　　竹徑偶題¶
久從林下遊頗識林下趣縱渠綠陰繁不礙清風度閒¶
來石上眠落葉不知數一鳥忽飛來啼破幽絶處¶
　　慧詮¶
　　　梵天寺晩歸¶
落日寒蟬鳴獨歸林下寺柴扉應未掩片月隨行屨唯¶
聞犬吠聲又入青蘿去¶
<pb:KR4h0143_WYG_107-35a>¶
　　僧孚¶
　　　師利上人喜作豔詞以詩箴之¶
大道久凌遲正風還陊隳無人整頹綱目亂空傷悲卓¶
有岀世士蔚為人天師文章通造化動與王公知囊括¶
十洲香名翼四海馳肆意放山水灑脫無羈縻雲輕三¶
事袖缾錫天下之詩曲相間作百紙頃刻為藻思洪泉¶
瀉翰墨清且奇惜哉大手筆胡為弄柔詞願師持此才¶
奮起革澆漓驚彼東山嵩圖祖進豐碑再續輔敎編髙¶
<pb:KR4h0143_WYG_107-35b>¶
歩凌丹墀他日僧史上萬世為蓍龜迦葉聞琴舞終被¶
習氣隨伊余浮薄人贈言增忸怩倘能循我言佛日重¶
光離¶
　　惠洪¶
　　　居上人自雲居來訪白蓮社話明日告歸作此¶
　　　送之¶
浮雲山盡際花木迎春暉佳人殊方來見之消渴饑藉¶
草坐松影粉香時落衣氣貌秀可掬岀語超幽微巖壁¶
<pb:KR4h0143_WYG_107-36a>¶
鐘聲寂山陰花發稀去袂挽莫留又作甌峯歸¶
　　　觀山茶過回龍寺示邦基¶
北窗賞新晴睡美正清熟竹雞斷幽夢朦朧不能續卧¶
聞故人家山茶已岀屋欣然一命駕妍暖快僮僕千朶¶
鶴頂紅染此一叢綠坐客例能詩秀句抵金玉攜過回¶
龍寺埽壁為君錄逸筆作波險欹斜不可讀坐驚殷牀¶
鐘暮色眩雙目入關更清興市井亂燈燭人生分萬途¶
稱心良易足時平且行樂餘實非所欲¶
<pb:KR4h0143_WYG_107-36b>¶
　　　追和帛道猷一首¶
永懷山陰老潄流味餘津幽㝷見蘭叢蒼然岀荆榛便¶
欲即之語忘其千歲人歸休正吾志理順如析薪夜舂¶
博飯喫猶勝海南民¶
　　　初到鹿門上莊見燈禪師遂同宿愛其體物欲¶
　　　託跡以避世戲作此詩¶
上莊俯漢江古木雜桑柘槐衙陰廣陌麥浪漲平野連¶
雲對囷廪用谷量牛馬我來二月破解鞍綠陰下縱望¶
<pb:KR4h0143_WYG_107-37a>¶
煙霏中領畧見楯瓦耆年骨柴崖迎客意傾寫干戈爭¶
奪餘身在相驚詫山空啼杜鵑龕燈自清夜斂睂問儋¶
州亟口談江夏以余遊二公老大知識寡暮歸逢醉人¶
往往遭捶罵鹿門有餘地賢矧如君者為連修竹林䂓¶
以搆茅舎伏舂舊所能犁鋤當學把相見水過膝蓑笠¶
清入畫¶
　　　送人¶
相送復相别不異雲間月無心去復來有魄圓還缺此¶
<pb:KR4h0143_WYG_107-37b>¶
别興何如西風秋月初暮鴻千里至能寄八行書¶
　　如璧¶
　　　為謝無逸賦陳氏貫時軒¶
西園拱羣木嚴霜損天和豈不惜嘉陰奈此風雨何青¶
青繄此君凡材不同科君知不同科何必葉與柯試看¶
一尺根節已倍身多故今巻籜中髙韻不可摩陳候定¶
可人厚禮為君羅視此種竹心知君減悲歌吾徒渉世¶
疎投足得詆訶何如雪月際對君自婆娑但無我履聲¶
<pb:KR4h0143_WYG_107-38a>¶
與子相經過¶
　　　雨小霽登南寺閣¶
登樓望四垂縮縮雨小休老木藤蔓活古殿金碧流浮¶
雲捲豈盡落日不可留無人相與語鸜鵒漫啾啾¶
　　　韻酬潘庭立儀曹見贈之什¶
安仁可獨來連璧豈易得我老閱士久此士秀江國不¶
窺董生園頗割子魚席向來決勝地璧水湛寒碧㡬年¶
富問學一道貫儒釋捉麈初不譁論正語明白哦詩咄¶
<pb:KR4h0143_WYG_107-38b>¶
嗟辦妙韻岀金石吾家妙喜師賞歎節屢擊夜堂明月¶
冷鼎足坐禪寂他年山中人盛事話疇昔¶
　　祖可¶
　　　天台山中偶題¶
傴歩入蘿徑綿延趣罙深僧居不知處彷彿清磬音石¶
梁邀屢度始見青松林谷口未斜日數峰生夕陰淒風¶
薄喬木萬竅作龍吟摩挲綠苔石書此慰幽㝷¶
　　斯植¶
<pb:KR4h0143_WYG_107-39a>¶
　　　與子入山來¶
與子入山來永夜不得睡但聞松子聲敲落梧桐樹月¶
到窗愈明秋風瀉流水古琴三兩絃知音不知處惟有¶
白面猿閒中自來去¶
　　永頤¶
　　　食新茶¶
自向山中來泉石足幽弄茶經猶挂壁庭草積已衆拜¶
先俄食新香凝雲乳動心開神宇泰境豁謝幽夢至味¶
<pb:KR4h0143_WYG_107-39b>¶
延冥遐靈爽脫塵鞚静語生雲雷逸想超鸞鳯飽此巖¶
壑真清風願遐送¶
　　　感雁來紅¶
落落雲中雁亭亭堦下草草心將變紅雁聲來已早霜¶
風日夜催對此忘吾老玲瓏葉數層次第顔色好燕脂¶
染盡時倚欄如醉倒年年秋雁來每被吟情惱¶
　　　秋館¶
林暑漸消歇爽氣浮髙松風蟬有遺響露花結秋紅㣲¶
<pb:KR4h0143_WYG_107-40a>¶
月岀東嶺碧雲散遐穹暮館正虛寂泉聲雜鳴蟲¶
　　　寄鳯山滿上人¶
空生久不來端居常掩室緬懷舊林社泉壑翳清密古¶
鳯閟靈音野竹無花實動植皆營營忘言消永日¶
　　雲松¶
　　　桐花¶
亭亭南軒外貞榦修且直廣葉結青陰繁花連素色天¶
資韶雅性不愧知音識¶
<pb:KR4h0143_WYG_107-40b>¶
　　李清照¶
　　　曉夢¶
曉夢隨踈鐘飄然躡雲霞因緣安期生邂逅萼綠華秋¶
風正無頼吹盡玉井花共看藕如船同食棗如𤓰翩翩¶
坐上客意妙語亦佳嘲辭鬬詭辨活火分新茶雖非助¶
帝功其樂何莫涯人生能如此何必歸故家起來斂衣¶
坐掩耳厭喧譁心知不可見念念猶咨嗟¶
　　韓玉父¶
<pb:KR4h0143_WYG_107-41a>¶
　　　　題漠口舖¶
　南行踰萬山復入武陽路黎明與雞興理髮漠口舖旴¶
　江在何所極目煙水暮生平良自珍羞為浪子婦知君¶
　非秋胡强顔且西去¶
　¶
　¶
　¶
　¶
<pb:KR4h0143_WYG_107-41b>¶
　¶
　¶
　¶
　¶
　¶
　¶
　¶
御選宋詩卷二十四¶
